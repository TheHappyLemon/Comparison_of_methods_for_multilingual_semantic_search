Šis raksts ir par hokeja līgu. Par ASV vēstures pieminekļiem skatīt rakstu Nacionālais vēstures piemineklis. Nacionālā hokeja līga (angļu: National Hockey League), saīsināti NHL, ir vīriešu hokeja līga. Tā tiek uzskatīta par spēcīgāko profesionālo hokeja līgu pasaulē. Līgu izveidoja 1917. gada 22. novembrī, un šobrīd tajā spēlē 32 klubi — 25 no ASV un 7 no Kanādas. Veiksmīgākā komanda NHL pastāvēšanas vēsturē ir Monreālas "Canadiens", kas čempiones titulu ir izcīnījusi 25 reizes (tai skaitā 24 Stenlija kausus). Labāk zināmie NHL spēlētāji ir Gordijs Hovs, Bobijs Ors, Moriss Rišārs, Edijs Šors un Bobijs Halls. Pēdējo gadu populārākie spēlētāji - Veins Greckis, Mario Lemjē, Stīvs Aizermens, Rejs Burks, Marks Mesjē un čehu vārtsargs Dominiks Hašeks. Zināmākie latviešu NHL spēlētāji — Sandis Ozoliņš, Kārlis Skrastiņš, Artūrs Irbe un Sergejs Žoltoks arī paspēja izpelnīties lielu uzmanību no amerikāņu puses. Neskaitot amerikāņu un kanādiešu spēlētājus, kas izsenis veidojuši lielāko daļu līgas spēlētāju, NHL cenšas piesaistīt spēlētājus no visas pasaules. 1970. un 1980. gados līgā uzsāka spēlēt pirmie eiropieši, galvenokārt somi un zviedri. Kopš deviņdesmitajiem gadiem, kad Austrumeiropā sabruka komunisms, NHL ir noticis liels eiropiešu pieplūdums. No 1998. līdz 2014. gadam līgas vadība apturēja sezonu, lai spēlētāji varētu pārstāvēt savu valsti ziemas olimpiskajās spēlēs. Līgā šobrīd regulāri spēlē spēlētāji no vairāk kā 15 valstīm. Katru gadu NHL piešķir spēlētājiem un komandām vairākas balvas. Prestižākā komandu balva ir Stenlija kauss, kas tiek pasniegts čempionvienībai izslēgšanas kārtas beigās. Komanda ar visvairāk nopelnītajiem punktiem regulārajā sezonā izcīna Prezidenta balvu. Ir arī vairākas balvas, kas tiek pasniegtas spēlētājiem, skatoties pēc to statistikas rādītājiem visas sezonas garumā - starp tām Arta Rosa balva, kas tiek pasniegts spēlētājam, kurš nopelnījis visvairāk punktus, Morisa Rišāra balva — spēlētājam ar visvairāk gūtajiem vārtiem sezonā, un Viljama Dženingsa balva vārtsargam ar vismazāk sezonā ielaistajiem vārtiem. Pārējas spēlētāju balvas tiek pasniegtas pēc komandu ģenerālmenedžeru vai ar NHL saistītu asociāciju balsojuma. Prestižākais no tiem ir Harta balva, kas tiek pasniegts sezonas vērtīgākajam spēlētājam. Vezinas balva labākajam vārtsargam. Džeimsa Norisa balva tiek piešķirts NHL labākajam aizsargam, bet Kaldera balva labākajam līgas debitantam. Kopā ar regulāras sezona balvām tiek pasniegti arī Kona Smita balva - labākajam izslēgšanas spēļu spēlētājam. Džeka Adamsa balva tiek piešķirts labākajam komandas galvenajam trenerim, kas arī tiek noteikts pēc balsojuma. Spēlētāji, treneri, amatpersonas, un komandu veidotāji, kuriem ir bijušas veiksmīgas karjeras ir iespēja tikt ievēlētiem Hokeja Slavas zālē. Spēlētājiem līdz tam ir jāgaida vismaz trīs gadi pēc pēdējās nospēlētas profesionālās hokeja spēles. Laika gaitā gan ir pieņemti arī vairāku izņēmi. Kopā Slavas zālē, nepaejot trim gadu termiņam, tikuši uzņemti 10 spēlētāji. Pēdējais no tiem 1999. gadā Slavas zālē tika uzņemts Veins Greckis. Pēc Grecka uzņemšanas, NHL paziņoja, ka viņš bija pēdējais spēlētājs, kuru Slavas zālē uzņēma pirms šī termiņa paiešanas. Līga tika atklāta 1917. gadā Monreālā, Kvebekā, Kanādā, ar 5 komandām, tagad NHL spēlē 30 komandas, no kurām 24 atrodas ASV un 6 Kanādā. Monreālas "Canadiens" ir panākumiem bagātākā NHL komanda ar 24 izcīnītajiem Stenlija kausa tituliem. Nākamā ir Toronto "Maple Leafs" ar 13 tituliem, bet Toronto nav izcīnījusi čempiona titulu kopš 1967. gada. Nākamā veiksmīgāka ir Detroitas "Red Wings" ar 11 tituliem. Pašreizējā līgas sistēmā komandas ir sadalītas divās konferencēs, katrā konferencē divās divīzijās, un katrā divīzijā ir astoņas komandas. Šobrīdējā sistēma stājās spēkā 2013.—14. gada sezonā, iepriekš no 1998. gada līgai bija sešas divīzijas. Jaunākās līgas komandas ir Vegasas "Golden Knights", kura pievienojās 2017.—2018. gada sezonā un Sietlas "Kraken", kura pievienojās 2021.—2022. gada sezonā. Notes Viena zvaigznīte (*) apzīmē kluba pārvākšanos. Edmontonas "Oilers", Hārtfordas "Whalers", Kvebekas "Nordiques" un Vinipegas "Jets" ienāca līgā 1979. gadā ar NHL un WHA līgu apvienošanos. Latvijas hokejisti NHL Vikikrātuvē par šo tēmu ir pieejami multivides faili. Skatīt: Nacionālā hokeja līga. Encyclopædia Britannica raksts (angliski) Krievijas Lielās enciklopēdijas raksts (krieviski) NHL mājaslapa (angliski) NHL spēlētāju asociācijas mājaslapa (angliski) «After years of trying and a cast of characters in between, the NHL will finally put a team in Seattle». The Seattle Times (en-US). 2018-12-03. Skatīts: 2023-10-19.