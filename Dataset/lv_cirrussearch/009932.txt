Šis raksts ir par futbola klubu. Par basketbola klubu skatīt rakstu Krakovas "TS Wisła Can-Pack". Krakovas "Wisla" (poļu: Wisła Kraków; , izrunā: [ˈviswa ˈkrakuf]) ir profesionāls futbola klubs no Krakovas Polijā. Wisła piedalās Ekstraklasa turnīrā, kurš ir augstākais līmenis Polijas profesionālajās futbola līgās. Mājas spēles komanda aizvada Miejski stadionā, kur ir 33 130 skatītju vietas. Tas ir viens no vecākajiem un panākumiem bagātākajiem futbola klubiem Polijā. Pēc nacionālajiem čempiona tituliem tas ar 13 uzvarām Polijas čempionātos ieņem trešo vietu aiz Zabžes "Gornik" un Hožuvas "Ruch" (14) un ir otrajā vietā pēc uzvaru skaita nacionālajā līgā. Wisła dibināts 1906. gadā, kad apvienojās divas amatieru komandas zem nosaukuma TS Wisła (poļu: Towarzystwo Sportowe Wisła), padarot to par otru vecāko klubu Polijā. 1949. gadā klubs tika pārdēvēts par Gwardia-Wisła Kraków, bet 1955. gadā tas atguva savu sākotnējo nosaukumu. Kluba ģerbonī attēlota balta zvaigzne uz sarkana fona, ko šķērso zila svītra. Tas simbolizē divu komandu apvienošanos, no kurām vienai bija sarkanas, bet otrai zilas krāsas. Kluba krāsas atbilst arī pilsētas ģerboņa krāsām. Wisła Kraków ir bijis viens no pēdējo gadu veiksmīgākajiem Polijas klubiem, kopš 1999. gada astoņas reizes uzvarot nacionālajā čempionātā. Līdz ar uzvarām līgā, Wisła četras reizes ieguvusi arī Polijas kausu. Wisła labi spēlējusi arī Eiropas klubu turnīros 1970. gados, kad tā 1979. gadā iekļuva Eiropas Čempionvienību kausa ceturtdaļfinālā un uzvarēja Intertoto kausā 1969., 1970. un 1973. gadā. Polijas čempionāts (Ekstraklasa) Čempioni (13): 1927, 1928, 1949, 1950, 1977–78, 1998–99, 2000–01, 2002–03, 2003–04, 2004–05, 2007–08, 2008–09, 2010–11 Vicečempioni (10): 1930, 1931, 1936, 1948, 1965–66, 1980–81, 1999–2000, 2001–02, 2005–06, 2009–10 3. vieta (9): 1929, 1933, 1934, 1938, 1952, 1953, 1975–76, 1990–91, 1997–98 Līgas uzvarētāji: 1951 1951. gadā Wisla uzvarēja Polijas līgā, bet pēc tās sezonas nolikuma čempionu tituls tika piešķirts kausa ieguvējiem Hožuvas "Ruch". Polijas kauss Kausa ieguvēji (4): 1926, 1966–67, 2001–02, 2002–03 Finālisti (6): 1950–51, 1953–54, 1978–79, 1983–84, 1999–2000, 2007–08 Polijas superkauss Kausa ieguvēji (1): 2001 Finālisti (4): 1999, 2004 ,2008, 2009 Intertoto kauss Uzvarētāji (3): 1969, 1970, 1973 «Stadion: Informacje». Wisła Kraków SA. Arhivēts no oriģināla, laiks: 2015. gada 10. decembrī. Skatīts: 2015. gada 15. decembrī. «Kalendarium». Wisła Kraków SA. Arhivēts no oriģināla, laiks: 2015. gada 13. decembrī. Skatīts: 2015. gada 15. decembrī. «Poland - List of Champions». RSSSF. Skatīts: 2015. gada 15. decembrī. «Poland - List of Cup Finals». RSSSF. Skatīts: 2015. gada 15. decembrī. «Poland - List of Super Cup Finals». RSSSF. Skatīts: 2015. gada 15. decembrī. Kluba oficiālā vietne Fanu kluba oficiālā vietne Kluba oficiālais profils vietnē "Facebook"