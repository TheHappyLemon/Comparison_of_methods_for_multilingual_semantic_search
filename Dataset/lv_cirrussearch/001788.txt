Li Džeņfaņs (ķīniešu: 李振藩, piņjiņs: Lǐ Zhènfān; dzimis 1940. gada 27. novembrī, miris 1973. gada 20. jūlijā), labāk pazīstams kā Brūss Lī (angļu: Bruce Lee) bija ķīniešu cīņas meistars un aktieris. Viņš tiek uzskatīts par vienu no ietekmīgākajiem 20. gadsimta cīņas meistariem, viņš ir 20. gadsimta kultūras ikona. Slavu viņš ieguva ar filmām The Big Boss (1971), Fist of Fury (1972), Way of the Dragon (1972), Enter the Dragon (1973), un The Game of Death (1978). Brūsa Lī Kantonas dialekta vārds bija Lee Jun-fan (李振藩). Vēl viņu dēvēja par Li Juaņsjiņu (ķīniešu: 李源鑫) un klana vārdā par Li Juaņdzjaņu (ķīniešu: 李元鑒). Lī aktiera pseidonīms ķīniešu bija Li Sjaoluns (ķīniešu: 李小龍) ar nozīmi "Mazais pūķis Li". Latviešu valodā Lī uzvārdu raksta ar garo "ī", balstoties uz vārda atveidojumu angļu valodā no Kantonas dialekta izrunas. Lī piedzima Sanfrancisko, Kalifornijas štatā ASV kā ceturtais bērns ģimenē. Viņa tēvs bija ķīnietis Lī Hounčuens, māte Greisa Ho, kuri bija ieceļojuši no Honkongas. Vēlāk viņi pārcēlās uz Honkongu. 18 gadu vecumā Lī atgriezās ASV ar 100$ kabatā, lai iegūtu izglītību. Lī sākumā dzīvoja Sanfrancisko vairākus mēnešus, bet pēc tam Sietlā. 1960. gadā Lī pabeidza skolu. Viņš ieguva diplomu Edisona tehniskajā skolā. 1961. gada martā viņš tika uzņemts Vašingtonas Universitātē. Vašingtonas Universitātē viņš satika Lindu Emeriju ar kuru viņš apprecējās 1964. gada augstā. Lī bija divi bērni Brendons Lī un Šenona Lī. Brūss jau no bērnības apguva cīņas mākslu. Lī trīs reizes sakāva čempionu Geriju Elmsu. Nākamajā gadā Lī kļuva par "Tigers of Junction Street" locekli, un bija iesaistīts daudzās ielu cīņās. ASV viņš sāka trenēt citus cīņas mākslās, drīz arī ieguva lomas kino televīzijā. Ir vairākas versijas un neskaidrības sakarā ar cīņas meistara nāvi. Populārākā versija ir, ka aktieris esot miris no audzēja, tomēr ir vairākas citas. Ir apgalvojumi, ka Lī esot miris mīļākās gultā, bet tas esot noslēpts, lai neaptraipītu Brūsa Lī kā kārtīga ģimenes cilvēka reputāciju. Viena no versijām apgalvo, ka kādas filmas filmēšanas laukumā ir redzēts nepazīstams cilvēks – cits cīņas mākslu speciālists, kas Brūsu apskauda, un kas Brūsam izdarījis speciālu sitienu, no kā viņš vēlāk miris. Citi apgalvo, ka aktieris miris no narkotikām. Tomēr nedrīkst neņemt vērā faktu, ka Brūss dzīves laikā esot teicis, ka ir nolādēts un nodzīvos tikai pusi no tā vecuma, ko nodzīvoja viņa tēvs. Faktiski tā arī notika, jo viņa tēvs nomira 64 gadu vecumā. Bet 1993. gadā filmēšanas laikā 28 gadu vecumā tikpat mistiski gāja bojā Brūsa Lī dēls Brendons. «From Icon to Lifestyle, the Marketing of Bruce Lee». The New York Times. 2009. gada 11. decembris. Skatīts: 2011. gada 3. jūnijs. «Bruce Lee’s 70th birth anniversary celebrated». The Hindu (India). 2010. gada 30. novembris. Skatīts: 2011. gada 3. jūnijs. Vikikrātuvē par šo tēmu ir pieejami multivides faili. Skatīt: Brūss Lī. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) IMDb profils (angliski) AllMovie profils (angliski)