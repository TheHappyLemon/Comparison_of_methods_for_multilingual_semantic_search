Kompozītmateriāli ir cilvēku radīti materiāli, kas sastāv no vismaz diviem atšķirīgiem materiāliem. Kompozīta materiāla fizikālās īpašības parasti būtiski atšķiras no tajā izmantoto materiālu īpašībām. Izšķir divu veidu kompozītmateriālus — parastie kompozītmateriāli un augstas veiktspējas kompozītmateriāli. Parasto kompozītmateriālu piemēri: betons, dzelzsbetons, akmens masas virtuves virsmas, finieris. Augstas veiktspējas kompozītmateriālu piemēri: oglekļa, stikla, aramīda šķiedras epoksīda, vinilestera vai poliestera sveķos.