Atapasku valodas (arī atabasku, dene, senāk latv. arī atabaskiešu) ir Ziemeļamerikas indiāņu valodu grupa jeb apakšsaime, kas pieder na-dene valodu saimei. Valodu skaita un pratēju ziņā atapasku grupa ir otra lielākā (aiz jutu-acteku valodu saimes) Ziemeļamerikā. Vārds atapaski ir 1826. g. amerikāņu angliskots Athabaskas ezera nosaukums Kanādas vidienē (mežu krī (algonkinu grupa) valodā — aðapaskāw,— "[kur] tur augi ir viens aiz otra"). 1836. g. šis vārds tika akceptēts Ziemeļamerikas indiāņu valodu klasifikācijā. Lai arī lingvistikā un antropoloģijā parasti tiek izmantots šis termins, 2012. gadā ikgadējā Atabasku Valodu konference mainīja nosaukumu uz Dene Valodu konference. Atapasku valodas pieņemts iedalīt trīs lielās grupās. Dienvidaļaskas apakšgrupa 1. atenu 2. dena’ini Centrālaļaskas-Jukonas apakšgrupa 3. deg-hinagu 4. holikačuku 5. kojukoni 6. augšējo kuskokvimu 7. zemienes tananu 8. tanakrosu 9. augšējo tananu 10.dienvidu tučonu 11.ziemeļu tučonu 12.gvičinu (kučinu, oficiālas valodas statuss Kanādas Ziemeļrietumu Teritorijā) 13. hanu Ziemeļrietumu Kanādas apakšgrupa 14. tagišu 15. tahltanu 16. kasku 17. sekanu ((†) 18. dunez (bīveru) 19. sleivu (oficiālas valodas statuss Kanādas Ziemeļrietumu Teritorijā) 20. mauntinu 21. bīrleiku 22. heiru 23. dogribu 24. dene sulinu (oficiālas valodas statuss Kanādas Ziemeļrietumu Teritorijā) tsesautu apakšgrupa 25. tsesautu (†) Centrālās Britu Kolumbijas apakšgrupa 26. ziemeļu karieri 27. karieru 28. čilkotinu 29. nikolu (†) sarsi apakšgrupa 30. sarsu kvalhiokui-klatskani 31. kvalhioku-klatskani (†) Kalifornijas atapasku apakšgrupa 32. hupu 33. matolu (†) 34. Īlas upes dialekti 35. kato (†) Oregonas atapasku apakšgrupa 36. Umpkuas augšteces (†) 37. Rogues lejteces (†) 38. tolovas līdzenumu apaču apakšgrupa 39. kaiova-apaču (†) rietumu apaču apakšgrupa A. čirikavu-meskalero 40. čirikavu 41. meskaleru 42. navahu 43. rietumu apaču austrumu apaču apakšgrupa 44. hikarilu 45. lipanu (†) Ziemeļu atapasku valodas aizņem plašu reģionu Kanādas ziemeļrietumos un lielākajā Aļaskas daļā. Šī areāla valodas ir grūti klasificēt grupās; tās veido t. s. dialektu ķēdi jeb kontinuumu, kurā jebkurai kaimiņu valodai var būt kopīgas iezīmes. Lielākā daļa Klusā okeāna atapasku valodu ir izzudušas. Tās stipri atšķiras kā viena no otras, tā no citu reģionu atapasku valodām. Dienvidu atapaski apdzīvo ASV dienvidrietumus. Tās atdalījās no ziemeļu reģiona vairākus gadsimtus pirms eiropiešu ierašanās. Šīs valodas ir savstarpēji tuvi radniecīgas. Grupai piederošā navahu valoda ir vislabāk saglabājusies indiāņu valoda Ziemeļamerikā, un aptuveni pusei no gandrīz 300 000 navahiem tā ir dzimtā valoda. Aļaskas Pamatiedzīvotāju Valodu Centrs angl. Kalifornijas atapaski angl. [https://web.archive.org/web/20130412031154/http://www.lanecc.edu/library/don/athapaskan.htm Arhivēts 2013. gada 12. aprīlī, Wayback Machine vietnē. Oregonas atapaski angl.]