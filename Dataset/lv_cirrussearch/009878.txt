2015. gada Eiropas čempionāts basketbolā sievietēm (EuroBasket Women 2015) bija 35. kontinenta čempionāts, kas notika Ungārijā (Budapeštā, Debrecenā, Ģērā, Šopronā un Sombathejā) un Rumānijā (Klužā-Napokā, Oradjā un Timišoarā) 2015. gadā. Eiropas čempionātā piedalījās 20 Eiropas sieviešu basketbola valstsvienības. Par čempioni pirmo reizi čempionāta vēsturē kļuva Serbijas izlase, kas finālā uzvarēja Francijas izlasi. Bronzas medaļu izcīnīja Spānijas izlase. Par turnīra vērtīgāko spēlētāju kļuva Ana Daboviča no Serbijas. Serbija arī automātiski kvalificējās 2016. gada vasaras olimpiskajām spēlēm. Turnīra pirmajā posmā — pirmajā kārtā — visas 20 izlases sadalītas četrās grupās pa piecām izlasēm katrā. Pirmajā kārtā tiek aizvadīts viena apļa turnīrs, pēc kura otrajai kārtai kvalificējas katras grupas trīs labākās izlases, savukārt pēdējās divas vietas ieņēmušās izlases beidz dalību turnīrā. Otrajā kārtā kvalificējušās 12 izlases tiek sadalītas divās grupās pa sešām izlasēm katrā. Šajā kārtā tiek aizvadīts viena apļa turnīrs, pēc kura izslēgšanas spēlēm kvalificējas katras grupas četras labākās izlases, savukārt pēdējās divas vietas ieņēmušās izlases beidz dalību turnīrā. Izslēgšanas spēlēs ir trīs kārtas: ceturtdaļfināli, pusfināli un fināli. Ceturtdaļfinālu zaudētāji savā starpā noskaidro 5.—8. vietas sadalījumu, savukārt ceturtdaļfinālu uzvarētāji turpina cīņu par čempiontitulu. Čempionāta uzvarētājizlase kvalificējas 2016. gada vasaras olimpiskajām spēlēm, 2.—5. vietas ieguvēja — olimpiskajam kvalifikācijas turnīram.  Baltkrievija  Čehija  Francija  Grieķija  Horvātija  Itālija  Krievija  Latvija  Lielbritānija  Lietuva  Melnkalne  Polija  Rumānija  Serbija  Slovākija  Spānija  Turcija  Ukraina  Ungārija  Zviedrija Latvijas izlasei šis ir sestais Eiropas čempionāta finālturnīrs pēc kārtas. Izlasi vada Ainars Zvirgzdiņš, tajā pēc vairāku gadu pārtraukuma spēlē Anete Jēkabsone-Žogota un Gunta Baško-Melnbārde, kas atkārtoti tika ievēlēta par izlases kapteini. Latvijas izlase Eiropas čempionāta kvalifikācijā uzvarēja savā apakšgrupā, sešās spēlēs gūstot piecas uzvaras. Finālturnīrā tika gūtas divas uzvaras, kopvērtējumā ieņemta 13. vieta. Spēles tiek aizvadītas Timišoarā. Spēles tiek aizvadītas Oradjā. Spēles tiek aizvadītas Sombathejā. Spēles tiek aizvadītas Šopronā. 5.—8. vieta «Sieviešu valstsvienība: nosaukts sastāvs Eiropas čempionātam». Basket.lv. Arhivēts no oriģināla, laiks: 2015. gada 8. jūnijā. Skatīts: 2015. gada 9. jūnijā. FIBA Europe mājaslapa