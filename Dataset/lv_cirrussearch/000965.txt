Šaurlapu araukārija, saukta arī par Paranas vai Brazīlijas priedi (portugāļu: Pinheiro-do-Paraná vai Pinheiro Brasileiro, spāņu: Pino Paraná), ir Araukāriju dzimtas mūžzaļš skujkoks. Dabiskās izplatības areāls atrodas dienvidu Brazīlijā - Minasžeraisas, Sanpaulu, Paranas, Santakatarinas un Riugrandi du Sulas pavalstīs, Argentīnā Misiones un Korientes provincēs kā arī Paragvajā. Aug kalnos vidēji 500-1800 m augstumā.