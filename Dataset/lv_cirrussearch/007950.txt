Maikls Gārnets (angļu: Michael Garnett; dzimis 1982. gada 25. novembrī) ir bijušais kanādiešu hokejists, vārtsargs. Karjeras laikā aizvadījis 24 spēles Nacionālās hokeja līgas kluba Atlantas "Trashers" sastāvā. Karjeras lielāko daļu, deviņas sezonas, spēlējis Kontinentālajā hokeja līgā. No 1999. līdz 2002. gadam Gārnets spēlēja Rietumu hokeja līgā, taču tad pievienojās Austrumkrasta hokeja līgas klubam Grīnvilas "Grrrowl". 2001. gada NHL draftā Gārnetu ar kopējo 80. numuru izvēlējās Atlantas "Thrashers" vienība. Ar katru sezonu arvien lielāku spēles laiku Maikls aizvadīja "Thrashers" Amerikas hokeja līgas fārmklubā Čikāgas "Wolves". 2005.—06. sezonā, pēc tam, kad Kari Lehtonens bija guvis traumu, Gārnets tika izsaukts uz Atlantu. Sezonas gaitā Nacionālās hokeja līgas kluba rindās Maikls aizvadīja 24 spēles. 2006.—07. sezonu Gārnets aizvadīja "Wolves" rindās, un pēc sezonas beigām izlēma savu karjeru turpināt Eiropā. 2007. gada vasarā Gārnets pievienojās Krievijas Superlīgas klubam Ņižņekamskas "Ņeftehimik". Gārnets aizvadīja relatīvi veiksmīgu sezonu un nākamajā vasarā parakstīja divu gadu līgumu ar Balašihas "HK MVD" vienību. 2009.—10. sezonā Gārnets bija viens no komandas līderiem, kas panāca kluba nonākšanu Gagarina kausa finālā, kurā gan piekāpās Kazaņas "Ak Bars" vienībai. Gārnets tika arī iekļauts sezonas visu zvaigžņu maiņā. 2012.—13. gada sezonā Gārnets Gagarina kausa finālā spēlēja vēlreiz, šoreiz gan Čeļabinskas "Traktor" sastāvā. "Traktor" rindās Gārnets spēlēja līdz pat 2014.—15. gada sezonas noslēgumam. 2015.—16. gada sezonu aizvadīja Bratislavas "Slovan" rindās, kur bija komandas otrais vārtsargs aiz Berija Brasta. 2016. gada oktobra nogalē pievienojās Zagrebas "Medveščak". Vēlāk divas sezonas aizvadīja Lielbritānijas hokeja līgā, līdz 2019. gadā noslēdza karjeru. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)