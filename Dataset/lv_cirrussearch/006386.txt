Bišu dzeņi jeb bišķērāji (Merops) ir zaļvārnveidīgo kārtas (Coraciiformes) putnu ģints, kas pieder bišu dzeņu dzimtai (Meropidae). Bišu dzeņu ģintī ir 24 sugas. Lielākā daļa bišu dzeņu sugu dzīvo Āfrikā un Āzijā. Eiropā un Latvijā ir sastopama viena suga — bišu dzenis (Merops apiaster). Arī Austrālijā un Jaungvinejā mājo tikai viena suga — varavīksnes bišu dzenis (Merops ornatus). Visiem bišu dzeņiem ir košs un krāsains apspalvojums, slaidi ķermeņi un parasti pagarinātas astes centrālās spalvas. Lielākajai daļai bišu dzeņu sejā starp acīm ir kontrastainas krāsas apspalvojuma līnija, kas atgādina šauras brilles. Daudzām sugām galvas un pakakles ir kontrastainās krāsās. Viena no galvenajām apspalvojuma krāsām ir zaļā, tikai dažām sugām apspalvojumā nav zaļās krāsas. Tie barojas tikai ar kukaiņiem, kurus noķer lidojot. Īpaši daudz tie medī bites, lapsenes un sirseņus. Bišu dzeņu ģints (Merops) Baltkakla bišu dzenis (Merops albicollis) Baltzoda bišu dzenis (Merops bullockoides) Bezdelīgastes bišu dzenis (Merops hirundineus) Bišu dzenis (Merops apiaster) Boma bišu dzenis (Merops boehmi) Brūngalvas bišu dzenis (Merops leschenaulti) Dienvidu sarkanais bišu dzenis (Merops nubicoides) Kanēļkrūšu bišu dzenis (Merops oreobates) Mazais bišu dzenis (Merops pusillus) Melnais bišu dzenis (Merops gularis) Melngalvas bišu dzenis (Merops breweri) Olīvu bišu dzenis (Merops superciliosus) Persijas bišu dzenis (Merops persicus) Sarkanrīkles bišu dzenis (Merops bulocki) Sārtais bišu dzenis (Merops malimbicus) Somālijas bišu dzenis (Merops revoilii) Varavīksnes bišu dzenis (Merops ornatus) Zaļais bišu dzenis (Merops orientalis) Ziemeļu sarkanais bišu dzenis (Merops nubicus) Zilastes bišu dzenis (Merops philippinus) Zilgalvas bišu dzenis (Merops muelleri) Zilkrūšu bišu dzenis (Merops variegatus) Zilrīkles bišu dzenis (Merops viridis) Zilūsu bišu dzenis (Merops mentalis) World Bird List: Todies, motmots, bee-eaters, hoopoes, wood hoopoes & hornbills Fry, Hilary (2001). "Family Meropidae (Bee-eaters)". In del Hoyo, Josep; Elliott, Andrew; Sargatal, Jordi. Handbook of the Birds of the World. Volume 6, Mousebirds to Hornbills. Barcelona: Lynx Edicions. pp. 286–325. ISBN 978-84-87334-30-6 C H Fry & Kathie Fry; illustrated by Alan Harris (2000). Kingfishers, Bee-eaters and Rollers. Princeton University Press. ISBN 0-691-04879-7.