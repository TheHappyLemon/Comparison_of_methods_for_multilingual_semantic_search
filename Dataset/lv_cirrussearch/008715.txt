Bū Džons Frēdriks Varjs (zviedru: Bo John Fredrik Warg; dzimis 1979. gada 3. maijā Šellefteo, Zviedrijā) ir bijušais zviedru hokejists, centra uzbrucējs, Zviedrijas hokeja izlases dalībnieks. Karjeras lielāko daļu aizvadījis Zviedrijas hokeja līgā, trīs reizes izcīnot līgas sudraba medaļas. 2011.—12. gada sezonu aizvadīja Kontinentālās hokeja līgas klubā Rīgas "Dinamo". Karjeras ievadā Varjs spēlēja dažādos Zviedrijas Elitsērijas klubos - Modo Hockey, Timrå IK un Skellefteå AIK. AIK rindās Varjs 2010.—11. gada sezonā pildīja arī komandas kapteiņa funkcijas. 2011. gada 29. aprilī masu medijos parādījās informācija, ka hokejists ir pieņēmis piedāvājumu spēlēt KHL līgas klubā Rīgas "Dinamo". 2011. gada 19. maijā viņš parakstīja līgumu ar Rīgas "Dinamo". 2012.—13. gada sezonu uzbrucējs aizvadīja Rögle BK sastāvā, taču 2013.—14. gada sezonu iesāka Vācijas hokeja līgas klubā ERC Ingolstadt. Decembrī gan hokejists atgriezās Zviedrijā, pievienojoties Brynäs IF rindām. Pēc sezonas beigām Varjs noslēdza profesionāļa karjeru. Zviedrijas izlases sastāvā ir spēlējis 2007. un 2008. gada Pasaules čempionātos. Dinamo piedāvā līgumu zviedram Vargam, sportacentrs.com "Dinamo" vienojas ar zviedru centru Vargu, sportacentrs.com Eliteprospects profils (angliski) Internet Hockey Database profils (angliski) Eurohockey profils (angliski)