Šis raksts ir par apdzīvotu vietu Kalkūnes pagastā. Par citām jēdziena Kalkūni nozīmēm skatīt nozīmju atdalīšanas lapu. Kalkūni ir apdzīvota vieta Augšdaugavas novada Kalkūnes pagastā, pagasta centrs. Izvietojušies Daugavpils dienvidaustrumu pierobežā pie Daugavpils—Viļņas dzelzceļa 3,3 km no novada centra Daugavpils un 235 km no Rīgas. Vēstures piemineklis Kalkūnes muižas pils (tagad sociālās aprūpes iestāde). Apdzīvotā vieta izveidojusies ap bijušās Kalkūnes muižas (Kalkuhnen) centru. 1812. gada kara laikā franču maršals Žaks Makdonalds Kalkūnu muižā iekārtoja savu štāba mītni. Kopš 1864. gada Kalkūni bija muižas pagasta centrs Kurzemes guberņas Ilūkstes apriņķī. Tajā ietilpa arī trīs pusmuižas - Birkineļu (Berķeneļu) muižu (Berkenhegen), Jaunmuiža (Neuhof) un Višķeri (Wischkern). Agrāk uz muižas zemes Daugavas krastā atradās Jeruzalemes sloboda, ko vēlāk latvieši sāka dēvēt par Kalkūnes slobodu. Vēlākā Grīvas pilsēta. «Vietvārdu datubāze: Informācija par Kalkūniem». Latvijas Ģeotelpiskās informācijas aģentūra. LĢIA vietvārdu datubāze