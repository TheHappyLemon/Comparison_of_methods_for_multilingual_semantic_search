Ēriks Stols (Eric Staal; dzimis 1984. gada 29. oktobrī Tanderbejā, Kanādā) ir profesionāls kanādiešu hokejists, spēlē uzbrucēja pozīcijā, Kanādas hokeja izlases dalībnieks. Pašlaik (2023) pārstāv NHL klubu Floridas "Panthers". 2005.—2006. gada NHL sezonas Stenlija kausa ieguvējs. Piedalījies sešās NHL visu zvaigžņu spēlēs (2007, 2008, 2009, 2011, 2018, 2020) un 2008. gada All-Star spēlē tika atzīts par spēlēs MVP. Kopā ar Kanādas izlasi ir izcīnījis zelta medaļu 2010. gada ziemas olimpiskajās spēlēs un kļuva par 2007. gada Pasaules čempionu. Stols kļuva par 23. hokejistu, kas ir pievienojies Triple Gold Club klubam. Ē. Stola brāļi Džordans, Marks un Džareds arī ir profesionāli hokejisti. 2003. gada NHL draftā viņu izraudzījās Karolīnas "Hurricanes" ar kopējo otro numuru. 2005.—06. gada sezonā kļuva par komandas rezultatīvāko spēlētāju un kopā ar "Hurricanes" izcīnīja Stenlija kausu. 2009. gadā uzsāka pildīt komandas kapteiņa pienākumus. 2015.—16. gada sezonas otrajā pusē tika aizmainīts uz Ņujorkas "Rangers", savukārt vasarā noslēdza trīs gadu līgumu ar Minesotas "Wild". "Wild" sastāvā Stols turpināja būt viens no komandas vadošajiem uzbrucējiem. Pēc 2019.—20. gada sezonas tika aizmainīts uz Bufalo "Sabres". Karolīnas Hurricanes franšīzes rekords visvairāk hat triku vienā sezonā – 4 (2008–2009) Karolīnas Hurricanes franšīzes rekords visvairāk gūto pēcsezonas punktu karjerā – 43 Karolīnas Hurricanes franšīzes rekords pēc kārtas aizvadītajām spēlēm – 349 (2004–2009) Izšķirts Minesotas Wild franšīzes rekords par visvairāk gūtajiem vārtiem vienā sezonā – 42 (2017–2018) Triple Gold for Eric Staal Arhivēts 2011. gada 4. jūnijā, Wayback Machine vietnē. (angliski) https://www.nhl.com/hurricanes/news/eric-staal-diagnosed-with-third-degree-mcl-sprain/c-671233 Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)