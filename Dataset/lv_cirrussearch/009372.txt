Susilo Bambans Judojono (Susilo Bambang Yudhoyono; dzimis 1949. gada 9. septembrī Tremasā, Indonēzijā) ir Indonēzijas politiķis, bija 6. Indonēzijas prezidents no 2004. gada 20. oktobra līdz 2014. gada 20. oktobrim. Tāpat viņš ir atvaļināts armijas ģenerālvirsnieks. S. B. Judojono 2004. gada Indonēzijas prezidenta vēlēšanās uzvarēja toreizējo valsts vadītāju Megavati Sukarnoputri. 2009. gadā kandidēja uz pārvēlēšanu amatā, kur vēlēšanu pirmajā kārtā uzvarēja ar lielu balsu pārsvaru. Indonēzijas prezidents ir darbojies arī mūzikas jomā. Ir izdevis trīs studijas albumus: My Longing for You (2007), Evolusi (2009) un I'm Certain I'll Make It (2010). Vikikrātuvē par šo tēmu ir pieejami multivides faili. Skatīt: Susilo Bambans Judojono. Oficiālā valdības mājaslapa (angliski)