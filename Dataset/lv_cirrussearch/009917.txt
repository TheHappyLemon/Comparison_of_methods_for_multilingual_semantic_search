Vaide (lībiešu: Vaid) ir ciems Talsu novada Kolkas pagastā, Baltijas jūras Irbes šauruma krastā. Izvietojies starp jūras krastu un Kukšupes grāvi 9 km no pagasta centra Kolkas, 67 km no novada centra Talsiem un 185 km no Rīgas. Vaide atrodas Slīteres nacionālā parka neitrālajā zonā. Ciema nosaukuma izcelsmi saista ar lībiešu vārdu vait — ‘starpa’, jo no Vaides bijis visērtāk pārcelties uz Sāmsalu. 1935. gada Vaidē dzīvoja 106 cilvēki. Vaides ciema "Lāžos" dzimis Nika Polmanis (1823—1903), pirmais izglītotais lībietis; bijis skolotājs Mazirbes pagasta skolā un ķesteris Kolkas luterāņu baznīcā. Vaides "Purvziedos" ir apskatāma Edgara Hausmaņa vāktā ragu kolekcija, kuru veido vairāk nekā 550 ragu, no tiem aptuveni 350 aļņu ragu. Esošajās robežās, pēc CSP un OSP datiem. «Vietvārdu datubāze: Informācija par Vaidi». Latvijas Ģeotelpiskās informācijas aģentūra. LĢIA vietvārdu datubāze Tūrisms Ziemeļkurzemē. Vaide[novecojusi saite] OSP