Morāva (čehu: Morava, vācu: March) ir upe Morāvijā, Čehijas Republikā. Netālu no iztekas tā veido īsu Bohēmijas un Morāvijas vēsturiskās robežas posmu. Lejtecē tā veido valsts robežu starp Čehiju un Slovākiju un starp Slovākiju un Austriju. Šī nozīmīgākā Morāvijas upe, kas plūst caur tās teritoriju no ziemeļiem uz dienvidiem, ir Donavas kreisā pieteka. Tā ir 353 km gara (no tiem 284 km Čehijas teritorijā). Upes baseins ir 26 580 km² plašs (no tiem 22 247 km² Čehijas teritorijā). Upes vārds, ar sākotnēju nozīmi ūdens, purvs, pieder pie vissenākajiem Eiropas hidronīmiem. Upi nosauca jau priekšķeltiskie iedzīvotāji, kas dzīvoja tās lejtecē. Pēc upes tika nosaukta arī Morāvijas zeme, kuras hidroloģisko asi upe veido. Předpovědi průtoků pro soutokovou oblast Moravy a Dyje. Arhivēts: 10.09.2011. Vikikrātuvē par šo tēmu ir pieejami multivides faili. Skatīt: Morāva. Encyclopædia Britannica raksts (angliski) Krievijas Lielās enciklopēdijas raksts (krieviski)