Janniks Hansens (dāņu: Jannik Hansen; dzimis 1986. gada 15. martā) ir profesionls dāņu hokejists, spēlē malējā uzbrucēja pozīcijā, Dānijas hokeja izlases dalībnieks. Pašlaik (2017) pārstāv Nacionālās hokeja līgas klubu Sanhosē "Sharks". Karjeru uzsāka 16 gadu vecumā Dānijas līgas kluba Rødovre Mighty Bulls sastāvā. Pēc tam spēlēja Zviedrijas J20 SuperElit un HockeyAllsvenskan līgu klubā Malmö Redhawks. "Mighty Bulls" kluba sastāvā aizvadīja trīs sezonas un 2004. gada NHL draftā viņu izraudzījās Vankūveras "Canucks" ar kopējo 267. kārtas numuru. Gadu pēc izraudzīšanas draftā viņš sāka spēlēt Ziemeļamerikā. Vienu sezonu aizvadīja Rietumu hokeja līgas klubā Portlendas "Winterhawks". 2006.—2007. gada sezonā spēlēja "Canucks" AHL fāmrklubā Manitobas "Moose". Tajā pašā sezonā viņš debitēja NHL un kļuva par pirmo Dānijas pārstāvi, kurš ir aizvadījis vienu spēli un guvis rezultativitātes punktu NHL izslēgšanas turnīra spēlē. 2008.—09. gada sezonā nostiprinājās "Canucks" sastāvā. 2010.—11. gada sezonā kopā ar komandu sasniedza Stenlija kausa finālsēriju. 2011.—12. gada sezonu noslēdza ar 39 rezultativitātes punktiem, kas ir līdz šim rezultatīvākā sezona Hansena NHL karjerā. "Canucks" spēlēja līdz 2017. gada februāra nogalei, kad tika aizmainīts uz Sanhosē "Sharks". Dānijas izlases sastāva viņš spēlējis 2006. gada Olimpisko spēļu turnīrā, četros Pasaules čempionātos, kā arī pārstāvējis izlasi U-18 un U-20 augstākās un pirmās divīzijas turnīros. Vikikrātuvē par šo tēmu ir pieejami multivides faili. Skatīt: Janniks Hansens. Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)