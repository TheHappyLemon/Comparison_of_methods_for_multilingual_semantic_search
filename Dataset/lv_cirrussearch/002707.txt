Marija Leiko (dzimusi 1887. gada 14. augustā, mirusi 1938. gada 3. februārī) bija latviešu teātra un mēmā kino aktrise. Nošautās Maskavas latviešu teātra "Skatuve" trupas dalībniece. Dzimusi 1887. gada 14. augustā Rīgā būvuzrauga ģimenē. Mācījās B. Reiņa meiteņu privātskolā, kuru beidza 1903. gadā. Spēlēja Jonatāna biedrības teātra trupā un "Apollo" teātrī Grīziņkalnā (1907—1908), pēc tam studēja Vīnes ķeizariskajā muzikālās un dramatiskās mākslas akadēmijā (1909—1910). Strādāja Frankfurtes pie Mainas Jaunajā teātrī (1910—1911, 1914—1916), Leipcigas Pilsētas teātrī (1912—1914), Minhenes Kamerteātrī (1917). 1917. gadā sāka filmēties mēmajā kino un strādāja M. Reinharta aktieru trupā (1917—1920). Leiko un Lia Mara bija vienīgās starptautisku slavu un atzinību guvušās latviešu mēmā kino zvaigznes. Filmējās arī pie vācu kinoekspresionisma klasiķa Frīdriha Vilhelma Murnava. Visvairāk kinolomu Leiko bija dzīvesbiedra Jāņa Gūtera (Johannes Guter) filmās. Jau izveidojusi veiksmīgu karjeru Vācijā, bieži mēdza piedalīties izrādēs Latvijā, pamatā spēlējot Nacionālajā teātrī. Pēc Hitlera nākšanas pie varas viņa 1933. gadā pavisam atgriezās Latvijā. Uzzinot par meitas Noras nāvi un mazmeitas piedzimšanu 1935. gadā Tbilisi, viņa ar vilcienu devās uz PSRS. Atceļā Maskavas kolēģi viņu pierunāja vienu sezonu pastrādāt turienes latviešu teātrī "Skatuve". 1937. gadā, sākoties Lielajam teroram, NKVD "Latviešu operācijas" ietvaros kopā ar pārējiem "Skatuves" aktieriem, radošajiem darbiniekiem un personālu apcietināta un nošauta Butovas poligonā Piemaskavā. Marija Leiko tautastērpā Marija Leiko pirms un pēc apcietināšanas 1917: Die Diamantenstiftung 1918: Das Frühlingslied 1918: Kain 1918: Die Brüder von Zaarden 1919: Lola Montez 1919: Die Frau im Käfig 1919: Freie Liebe 1919: Satanas 1919: Ewiger Strom 1920: Die Kwannon von Okadera 1921: Die rote Redoute 1921: Brandherd 1921: Am Webstuhl der Zeit 1921: Das Opfer der Ellen Larsen 1921: Die Furcht vor dem Weibe 1921: Die Frau von morgen 1921: Die Ratten 1921: Kinder der Finsternis 1922: Versunkene Welten 1922: Die Schneiderkomtess 1923: Der Schatz der Gesine Jakobsen 1923: Der Frauenkönig 1924: Dr. Wislizenus 1925: Aufstieg der kleinen Lilian 1928: Die Rothausgasse 1928: Die Räuberbande 1928: Am Rüdesheimer Schloss steht eine Linde 2024. gada Dāvja Sīmaņa mākslas filma "Marijas klusums". Marijas Leiko lomā aktrise Olga Šepicka. 2024. gada Artūra Dīča lugas "Skatuve ugunī" iestudējums Lauras Grozas režijā Mihaila Čehova Rīgas Krievu teātrī. Лейко Мария Карловна https://lasi.lv/latvija-pasaule/kulturzimes/davja-simana-filmai-marijas-klusums-pasaules-pirmizrade-berlinale.11711 «Skatuve uguni». Mihaila Čehova Rīgas Krievu teātris. Zeltiņa G., Uzulniece. A. Marija Leiko. — Rīga, "Liesma", 1989.