Kšiža Velkopolska (poļu: Krzyż Wielkopolski, vēsturiskais vācu nosaukums Kreica (vācu: Kreuz)) - pilsēta Polijā, Lielpolijas vojevodistē uz rietumiem no Čarnkovas pie Notecas upes. Svarīgs dzelzceļa mezgls, jo šeit krustojas Berlīnes - Bidgoščas un Ščecinas - Poznaņas dzelzceļa līnijas. Pilsēta sāka attīstīties pēc 1848. gada, kad tika izbūvēta Ščecinas līnija. Arī pats pilsētas nosaukums cēlies no vārda "krustojums". Lielpolijas sacelšanās (1918 - 1919) laikā pilsētā notika sīvas cīņas starp poļiem un vāciešiem. Versaļas miera rezultātā pilsēta tika piešķirta Vācijai un robeža bija 2 kilometrus no pilsētas. Pēc Otrā pasaules kara pilsēta tika piešķirta Polijai, bet vācu iedzīvotāji izbrauca vai tika padzīti. https://bdl.stat.gov.pl/api/v1/data/localities/by-unit/023016002044-0966961?var-id=1639616&format=jsonapi; P2701: JSON; pārbaudes datums: 6 oktobris 2022.