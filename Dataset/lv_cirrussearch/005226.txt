Šis raksts ir par peldētāju. Par citām jēdziena Aleksandrs Popovs nozīmēm skatīt nozīmju atdalīšanas lapu. Aleksandrs Popovs (krievu: Александр Владимирович Попов; dzimis 1971. gada 16. novembrī Sverdlovskā, Krievijas PFSR, PSRS) ir bijušais krievu peldētājs, galvenokārt piedalījās brīvā stila sacensībās. Viņš tiek uzskatīts par vienu no visu laiku izcilākajiem sprinta brīvā stila peldētājiem. Viņam piederēja trīs pasaules rekordi: 100 m brīvajā stilā, 50 m brīvajā stilā (abi garajā baseinā) un 100 m brīvajā stilā īsajā baseinā. A. Popovs piedalījās četrās Olimpiskajā spēlēs (1992, 1996, 2000, 2004), kopumā izcīnīja 4 zelta un 5 sudraba medaļas. Pasaules čempionātos garajā baseinā viņš ir izcīnījis 6 zelta, 4 sudraba un 1 bronzas medaļu. Eiropas čempionātos garajā baseinā viņš 21 reizi ir kļuvis par čempionu, trīsreiz bijis otrais un divreiz izcīnījis bronzas medaļu. Pašlaik ir SOK loceklis. Olympedia profils (angliski) Munzüger Sport profils (vāciski) Swimrankings profils (angliski) Starptautiskās peldēšanas slavas zāles profils (angliski)