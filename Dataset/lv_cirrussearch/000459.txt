Mortal Kombat ir Eda Būna un Džoba Tobiasa 1992. gadā izveidota cīņas datorspēļu sērija. Mortal Kombat sērija sākās ar arkāžu spēlēm, kuras pēc tam uz mājas konsolēm pārnesa Acclaim Entertainment. 2009. gada jūlijā sērija tika pārdota Warner Bros. Sērija izcēlās ar tās digitalizētajiem spraitiem (kas atšķīrās no citām tā laika cīņu spēlēm, kurās bija ar roku zīmēti spraiti), lielu asiņu daudzumu un pretinieka piebeigšanas paņēmieniem, ko varēja veikt ievadot noteiktas pogu kombinācijas. Pati sērija ir pazīstama ar burta „K” lietošanu „C” vietā, nepareizi rakstot vārdu „combat”, vēlākajās spēlēs arī citi vārdi, kas sākas ar „C”, tiek rakstīti ar „K”. Midway Games Inc. (angliski) Mortal Kombat vēsture Gamespot vietnē Arhivēts 2010. gada 10. martā, Wayback Machine vietnē. (angliski)