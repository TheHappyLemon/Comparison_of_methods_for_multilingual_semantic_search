Vladimirs Popovkins (Владимир Александрович Поповкин; dzimis 1957. gada 25. septembrī, miris 2014. gada 18. jūnijā) bija Krievijas raķešu inženieris, ģenerālis. Bijis Krievijas Kosmiskā karaspēka virspavēlnieks, Aizsardzības ministra vietnieks, Krievijas Federālās kosmiskās aģentūras vadītājs. Popovkins 1979. gadā pabeidza Možaiska kara inženieru institūtu Ļeņingradā. Dienēja Baikonuras kosmodromā: bija nodaļas inženieris, nodaļas priekšnieks, komandas priekšnieks 1. starta kompleksā ("Gagarina starts"). 1986. gadā pabeidza Dzeržinska kara akadēmiju. No 1989. gada dienēja PSRS Aizsardzības ministrijas kosmisko līdzekļu priekšnieka pārvaldē. No 1991. gada dienēja Bruņoto spēku ģenerālštāba galvenajā operatīvajā pārvaldē; no 1999. gada — pārvaldes priekšnieks. 2001. gadā Popovkins kļuva par jaunizveidotā kosmiskā karaspēka štāba priekšnieku. 2004. gada 10. martā viņš kļuva par kosmiskā karaspēka komandieri. 2008. gada 30. jūnijā Popovkins iecelts par Krievijas Federācijas Bruņoto spēku bruņojuma priekšnieku un vienlaicīgi — aizsardzības ministra vietnieks. 2009. gadā Vladimirs Popovkins atvaļināts no militārā dienesta rezervē, bet saglabāti iepriekšējie amati. 2011. gada 29. aprīlī Popovkins par iecelts par Krievijas Federālās kosmiskās aģentūras vadītāju. Šo amatu viņš pildīja līdz 2013 gada 10. oktobrim. 2014. gada 18. jūnijā Izraēlas slimnīcā Vladimirs Popovkins mira no vēža. Vikikrātuvē par šo tēmu ir pieejami multivides faili. Skatīt: Vladimirs Popovkins.