Festuss Gontebanje Mogae (angļu: Festus Gontebanye Mogae, dzimis 1939. gada 21. augustā) ir Botsvānas politiķis. No 1998. līdz 2008. gadam bija valsts prezidents. Valstī valdošās (kopš 1966. gada, kad Botsvāna ieguva neatkarību) Botsvānas Demokrātiskās partijas pārstāvis. Studējis ekonomiku Oksfordas un Saseksas Universitātē. Strādājis Starptautiskajā Valūtas fondā un Botsvānas bankā. No 1992. līdz 1998. gadam - Botsvānas viceprezidents. Pēc prezidenta amata pienākumu pildīšanas beigām - ANO īpašais sūtnis klimata izmaiņu jautājumos.