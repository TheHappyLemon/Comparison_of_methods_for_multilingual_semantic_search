Žans Ogists Dominiks Engrs (franču: Jean-Auguste-Dominique Ingres, izrunā: [ʒan‿oɡyst dɔminik ɛ̃ɡʁ], dzimis 1780. gada 29. augustā, miris 1867. gada 14. janvārī), plašāk zināms vienkārši kā Engrs, bija franču gleznotājs un zīmētājs, neoklasicisma un romantisma pārstāvis. Viņš bija Žaka Luija Davida māceklis. Engrs tiek uzskatīts par vienu no nozīmīgākajiem 19. gadsimta gleznotājiem. Engrs dzimis 1780. gada 29. augustā Montobanā, Dienvidu-Pireneju reģionā, Francijas dienvidrietumos. Viņš bija tēlnieka Žana Marijas Žožefa Engra (1755–1814) vecākais dēls. Viņa māte bija Ana Mulē. 11 gadu vecumā sāka mācīties Tulūzas akadēmijā. Engrs jau jaunībā interesējās par seno un renesanses mākslu un Rafaēlu. 1797. gada augustā viņš devās uz Parīzi, kur kļuva par Žaka Luija Davida skolnieku. Iespaidojoties no viņa, Engrs kļuva uzticīgs neoklasicisma mākslas virzienam. 1806. gadā devās uz Romu, kur nodzīvoja četrpadsmit gadus. 1813. gadā viņš apprecējās. 1820. gadā kopā ar sievu pārcēlās dzīvot uz Florenci, bet pēc četriem gadiem atgriezās Parīzē. 1835. gadā Engrs atkal devās uz Romu, kur kļuva par Romas Franču akadēmijas direktoru. 1841. gadā atgriezās Parīzē, kur nodzīvoja līdz mūža beigām. Miris Parīzē 1867. gada 14. janvārī. Engrs savos darbos galveno uzmanību pievērsa krāsām. "Rivjēras jaunkundzes portrets, 1805, Luvra, Parīze "Turku pirts", 1862, Luvra, Parīze "Lielā Odaliska", 1814, Luvra, Parīze "Vénus Anadyomène" "Žanna d'Arka Kārļa VII kronēšanā Reimsas katedrālē", 1854 "Edips un Sfinksa", 1808, Luvra, Parīze "Rafaēls un Fornarīna", 1814 Pašportrets, 1864 Vikikrātuvē par šo tēmu ir pieejami multivides faili. Skatīt: Žans Ogists Dominiks Engrs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Enciklopēdijas Krugosvet raksts (krieviski)