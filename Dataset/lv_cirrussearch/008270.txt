Karīms Benzemā (arābu: كريم بن زيما, franču: Karim Benzema; dzimis 1987. gada 19. decembrī Lionā, Francijā) ir profesionāls alžīriešu izcelsmes Francijas futbolists, spēlē uzbrucēja pozīcijā, bijušais Francijas futbola izlases dalībnieks. Kopš 2023. gada pārstāv Saūda Arābijas profesionālās līgas klubu Al-Ittihad. Futbolista karjeru uzsāka vietējā Lionas klubā SC Bron Terraillon, 1996. gadā viņš pievienojās pilsētas lielākajam futbola klubam Lionas "Olympique". Profesionāļa karjeras debija viņam bija 2004.—2005. gada sezonā. "Olympique" klubu pārstāvēja pirmās trīs profesionāļa karjeras sezonas. Veiksmīgāko sezonu Francijas līgā aizvadīja 2007.—2008. gada sezonā, kad kļuva par kluba starta sastāva uzbrucēju un guva 30 vārtus, tā palīdzot kluba izcīnīt septīto Ligue 1 titulu pēc kārtas. Tajā sezonā viņš kļuva par turnīra rezultatīvāko spēlētāju un tika iekļauts simboliskajā izlasē. Kopuma Lionas kluba sastāvā ir kļuvis par četrkārtēju Francijas čempionu (2004–05, 2005–06, 2006–07, 2007–08). Pēc vēl vienas sezonas ar "Olympique" viņš 2009. gada jūlijā parakstīja līgumu ar La Liga klubu Madrides "Real" uz sešiem gadiem. K. Benzemā ir spēlējis visās Francijas jaunatnes izlasēs no U-17 līdz pat pieaugušo izlasei. Pieaugušo izlasē viņš debitēja 2007. gada martā draudzības spēlē pret Austrijas izlasi. Šajā spēlē viņš guva uzvaras vārtus, spēle beidzās ar rezultātu 1—0. Viņš pārstāvēja Francijas izlasi 2008. gada Eiropas čempionāta finālturnīrā. 2022. gada 17. oktobrī saņēma Zelta bumbas (Ballon d'Or) balvu par sniegumu 2021.—2022. gada sezonā. Lyon Francijas Ligue 1: 2004–05, 2005–06, 2006–07, 2007–08 Coupe de France: 2007–08 Trophée des Champions: 2006, 2007 Real Madrid Spānijas La Liga: 2011–12, 2016–17, 2019–20, 2021–22, Copa del Rey: 2010–11, 2013–14 Supercopa de España: 2012, 2017 UEFA Čempionu līga: 2013–14, 2015–16, 2016–17, 2017–18 UEFA Superkauss: 2014, 2016,2017 FIFA Klubu Pasaules kauss: 2014, 2016, 2017, 2018, 2022 Francija UEFA Nāciju līga: 2020–21 FIFA Pasaules kauss: finālists 2022 Individuālie sasniegumi Zelta bumbas ieguvējs: 2022 Francijas Ligue 1 labākais vārtu guvējs: 2007–08 Francijas Ligue 1 sezonas labākais spēlētājs: 2007–08 Francijas gada futbolists: 2011, 2012, 2014 «Real Madrid Profile». Real Madrid. 2009. gada 18. septembris. Arhivēts no oriģināla, laiks: 2013. gada 1. jūnijā. Skatīts: 2009. gada 25. jūnijs. https://sports.tvnet.lv/7789568/apskatnieks-benzema-karjeru-turpinas-sauda-arabija «Šoreiz bez sensācijas: Ballon d'Or iegūst Benzemā». sportacentrs.com. 2022. gada 17. oktobris. Skatīts: 2022. gada 18. oktobrī. https://sportacentrs.com/futbols/citas_ligas/11022023-madrides_real_astonu_vartu_spele_izcina_s «France beat Spain to win Nations League». UEFA.com. 2021. gada 10. oktobris. Skatīts: 2021. gada 10. oktobris. https://www.theguardian.com/football/live/2022/dec/18/argentina-france-world-cup-2022-final-live Vikikrātuvē par šo tēmu ir pieejami multivides faili. Skatīt: Karīms Benzemā. Oficiālā mājaslapa (franciski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) Madrides "Real" profils (angliski)