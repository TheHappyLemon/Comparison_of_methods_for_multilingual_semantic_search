Sarkanā ara (Ara macao) ir viens no lielākajiem papagaiļiem, to garums var sasniegt 86 centimetrus. Dzīvo Centrālamerikas un Dienvidamerikas lietus mežos nelielā augstumā virs jūras līmeņa. Līdzīgi citām arām, arī sarkanā ara barību - augļus un riekstus - meklē galvenokārt galotnēs, tāpēc tuvu zemei šie papagaiļi redzami reti. Aras ir sabiedriski putni. Tās pārvietojas nelielās grupās un lidojot bieži sakliedzas skaļā, ķērcošā balsī. Izķeršanas un mežu platības samazināšanās dēļ aras kļuvušas par retumu.