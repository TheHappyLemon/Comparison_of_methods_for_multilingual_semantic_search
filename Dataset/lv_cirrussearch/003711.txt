Džeks Rūzvelts "Džekijs" Robinsons (angļu: Jack Roosevelt "Jackie" Robinson; dzimis 1919. gada 31. janvārī Kairā, Džordžijas štatā, ASV, miris 1972. gada 24. oktobrī Stemfordā, Konektikutas štatā, ASV) bija amerikāņu beisbolists. Viņš bija pirmais afroamerikānis MLB līgas spēlētājs. MLB līgā viņš debitēja 1947. gada 15. aprīlī Bruklinas "Dodgers" sastāvā, kur pavadīja visu savu profesionāļa karjeru. Tā kā viņš bija pirmais melnādainais spēlētājs lielākajās ASV līgās kopš 1880. gadiem, viņš bija kā ierocis cīņā pret rasu noslāņošanos profesionālajā beisbolā. Pirms Dž. Robinsona visi melnādainie spēlēja nēģeru līgā vairāk nekā sešas dekādes. Savas karjeras laikā viņš sešas reizes spēlēja Visu zvaigžņu spēlēs (1949, 1950, 1951, 1952, 1953, 1954), 1955. gadā kļuva par World Series čempionu. Savu pēdējo spēli MLB viņš aizvadīja 1956. gada 10. oktobrī. Pēc karjeras beigām viņš tika iekļauts MLB visa gadsimta izlasē un 1962. gadā tika uzņemts Nacionālajā beisbola slavas zālē. Par viņa uzņemšanu bija par 77,5% balsotāju. 2013. gadā tika izdota biogrāfiska filma par Robinsona dzīvi 42. Vikikrātuvē par šo tēmu ir pieejami multivides faili. Skatīt: Džekijs Robinsons. Oficiālā mājaslapa Arhivēts 2020. gada 27. novembrī, Wayback Machine vietnē. (angliski) Beisbola slavas zāles profils (angliski) MLB profils (angliski) ESPN profils (angliski) Baseball-Reference profils (angliski)