Oļegs Karavajevs (dzimis 1961. gada 13. februārī Barnaulā, Krievijas PFSR, miris 2020. gada 6. oktobrī Vācijā) bija krievu izcelsmes Latvijas futbola vārtsargs. 1990. gados viņš bija viens no pamatvārtsargiem Latvijas futbola izlasē. Dzimis Barnaulā futbolista ģimenē, kurš vēlāk sācis spēlēt un ar ģimeni pārcēlies uz Frunzi (tagadējā Biškeka, Kirgizstāna), kur skolas gados uzsācis futbolista karjeru. Spēlējis PSRS jauniešu izlasē Pasaules kausa un Eiropas čempionātu kvalifikācijas turnīros. No 1992. līdz 1999. gadam Karavajevs Latvijas izlasē aizvadīja 38 spēles. Nevienu brīdi viņš nebija pārliecinoša pirmā izvēle, jo viņam bija jākonkurē ar Raimondu Laizānu, kurš spēlēja Skonto FC, kas tobrīd bija Latvijas izlases bāzes klubs. Karavajevs tomēr izlasē aizvadīja par 7 spēlēm vairāk nekā Laizāns, parasti spēlējot svarīgākajās spēlēs. Karavajevs spēlēja vairākās vēsturiskās spēlēs, kad izlasei izdevās noturēt neizšķirtu pret 1992. gada Eiropas čempioniem Dāniju un vienu no spēcīgākajām izlasēm Eiropā — Spāniju. Savas pēdējās spēles izlasē viņš aizvadīja divos bezvārtu neizšķirtos pret Grieķiju un Albāniju. 1999. gadā Karavajevs pārcēlās uz dzīvi Vācijā ar mērķi spēlēt komandā VfL Bochum, taču treneru maiņas dēļ to neizdevās izdarīt, tāpēc viņš noslēdza spēlētāja karjeru un pārcēlās dzīvot uz Vircburgu. Ieguvis Vācijas pilsonību. 2000. gadu vidū strādājis par vārtsargu treneri vietējā komandā Würzburger FV un trenējis individuālus spēlētājus. Nodarbojies arī ar puķkopības biznesu un strādājis pastā. Miris savās mājās Vācijā 2020. gada 6. oktobrī. «Pirmais #1 (Intervija ar O. Karavajevu) - Latvijas Futbols #21». Joomag (angļu). Latvijas Futbola federācija. 2017. gads. Skatīts: 2020-10-21. Latvia national team statistics from 1999 «Рижская "Даугава" - легенда, оставшаяся в прошлом». Betsafe Прибалтика (ru-RU). 2020-10-19. Skatīts: 2020-10-21. «Mūžībā devies bijušais Latvijas futbola izlases vārtsargs Oļegs Karavajevs». Sportacentrs.com (latviešu). 2020-10-06. Skatīts: 2020-10-06. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)