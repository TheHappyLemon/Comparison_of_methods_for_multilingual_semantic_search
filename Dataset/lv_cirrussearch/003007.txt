Volters Lipmens (angļu: Walter Lippmann, dzimis 1889. gada 23. septembrī, miris 1974. gada 14. decembrī) bija amerikāņu intelektuālis, žurnālists un politiskais komentētājs, divkārtējs Pulicera balvas ieguvējs. Viens no cilvēkiem, kurš politikā ieviesa apzīmējumu Aukstais karš. Pazīstamākais darbs ir 1922. gadā izdotā grāmata Public Opinion, kurā Lipmens cita starpā ieviesa mūsdienās pazīstamo stereotipa jēdzienu. 1958. gadā ieguva Pulicera balvu par avīzes sleju Today and Tomorrow, bet 1962. gadā — par interviju ar Ņikitu Hruščovu. Viens no žurnāla "The New Republic" dibinātājiem.