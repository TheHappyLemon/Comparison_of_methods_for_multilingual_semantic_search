Winamp ir multimediju atskaņotājs Windows bāzētiem datoriem, ko izstrādājusi kompānija Nullsoft, kas šobrīd ir AOL meitas uzņēmums. Tā ir slēgta koda bezmaksas izplatāmprogrammatūra, atbalsta lielu klāstu dažādu formātu, paplašināma ar spraudņiem un vizuālām tēmām. Viena no sākotnēji nozīmīgākajām iespējām bija tā grafiskā skaņas vizualizācija. Tai ir arī atskaņojamo failu saraksts un multimediju bibliotēkas iespējas. Winamp pirmā versija parādījās 1997. gadā un valošais izstrādātājs bija Džastins Frankels. Atskaņotāja popularitāte strauji pieauga kopā ar popularitāti gūstošo MP3 failu apmaiņu. 2013. gada 20. novembrī AOL paziņoja, ka Winamp.com tiks atslēgts 20. decembrī un programma vairs nebūs lejupielādējama pēc šī datuma. Nākamajā dienā izplatījās baumas, ka Microsoft veic sarunas ar AOL par Nullsoft iegādi. Tomēr vēlāk, 2014. gada janvārī tika paziņots, ka AOL pārdevis Nullsoft Beļģijas tiešsaistes radio apkopošanas uzņēmumam Radionomy; šī darījuma finansiālie dati netika publiskoti. Cyrus Farivar. «After 15 years of llama-whipping, AOL shuts down Winamp for good». Ars Technica, 2013. gada 20. novembris. Skatīts: 2013. gada 20. novembris. «AOL reportedly wants to sell Winamp to Microsoft». The Verge. Skatīts: 2013. gada 21. novembris. Ingrid Lunden. «AOL Sells Winamp And Shoutcast Music Services To Online Radio Aggregator Radionomy». TechCrunch (AOL), 2014. gada 1. janvāris. «Winamp lives on after aquisition by Radionomy». The Verge. Skatīts: 2014. gada 14. janvāris.