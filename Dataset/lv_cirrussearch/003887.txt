Rikardo Eliesers Neftalī Rejess Basoalto (spāņu: Ricardo Eliecer Neftalí Reyes Basoalto, dzimis 1904. gada 12. jūlijā, miris 1973. gada 23. septembrī), plašāk zināms ar pseidonīmu un vēlāk īsto vārdu Pablo Neruda (Pablo Neruda), bija Čīles rakstnieks, 1971. gada Nobela prēmijas literatūrā ieguvējs. Neruda tiek uzskatīts par vienu no nozīmīgākajiem spāņu valodā rakstošajiem 20. gadsimta dzejniekiem. Nerudas dzejas tematika un stilistika ir ļoti plaša, viņa daiļradē sastopama gan erotiski tonēta mīlas dzeja, gan sirreālistiski, gan episki vēsturiski, gan politiski, gan ikdienišķas tematikas darbi. Gabriels Garsija Markess Pablo Nerudu nosaucis par 20. gadsimta diženāko dzejnieku. Pablo Nerudas pseidonīms (vēlāk tas kļuva par viņa īsto vārdu) aizgūts no čehu rakstnieka Jana Nerudas vārda. Vikikrātuvē par šo tēmu ir pieejami multivides faili. Skatīt: Pablo Neruda. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski)