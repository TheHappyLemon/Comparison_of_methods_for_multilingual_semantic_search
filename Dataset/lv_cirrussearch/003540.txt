Raiens Guno Bābels (nīderlandiešu: Ryan Guno Babel; dzimis 1986. gada 19. decembrī Amsterdamā, Nīderlandē) ir nīderlandiešu futbolists, uzbrucējs. 2004. gada janvārī Bābels parakstīja savu pirmo profesionāļa līgumu ar klubu, kurā pavadīja jauniešu sezonas - Amsterdamas "Ajax". 2004. gada 1. februārī, tikai pusotru mēnesi pēc savas 17. dzimšanas dienas, viņš debitēja pirmajā komandā, uzvarā pār "ADO Den Haag" ar 4:0. Tajā sezonā "Ajax" uzvarēja Nīderlandes čempionātā, taču Bābels vairs uz laukuma neizgāja. Deviņus mēnešus vēlāk, 2004. gada 20. novembrī uzbrucējs guva savus pirmos vārtus kluba sastāvā, palīdzot komandai uzveikt "De Graafschap" ar 5:0. 2005. gada jūlijā Bābels parakstīja jaunu līgumu ar "Ajax". Sezonu viņš iesāka ar gūtiem vārtiem Nīderlandes superkausa finālā pret "PSV Eindhoven", ko amsterdamieši uzvarēja ar 2:1. Bābels guva vārtus arī abās trešās kvalifikācijas kārtas UEFA Čempionu līgas spēlēs pret "Brondby". 2005./2006. gada sezona futbolistam izvērtās neveiksmīga - vietējā čempionātā gūti tikai divi vārti, taču tas neliedza spēlēt Nīderlandes izlasē, kurā novembra beigās guva savus otros vārtus. 2006./2007. gada sezona viņam iesākās ar vēl vienu uzvaru Nīderlandes superkausā. Janvārī, kad tika atvērts transfēru logs, baumoja par viņa pāreju uz Londonas "Arsenal" un Ņūkāslas "United", taču darījums nenotika. 2007. gada 2. februārī Bābels piekrita pagarināt līgumu ar "Ajax". Maijā viņš ieguva arī Nīderlandes kausa čempiona titulu. 2007. gada 10. jūlijā mediji ziņoja, ka "Liverpool" piedāvā Amsterdamas klubam 14 miljonus sterliņu mārciņu par Bābelu. Divas dienas vēlāk izplatījās runas, ka komandas vienojušās par aptuveni 11,5 miljoniem, bet 13. jūlijā "Liverpool" paziņoja, ka ir parakstījuši ar futbolistu piecu gadu līgumu. Plašākai publikai viņš tika iepazīstināts kopā ar Josi Benajunu. Debiju vienībā Bābels piedzīvoja 17. jūlijā pārbaudes mačā pret Brēmenes "Werder". Premjerlīgā viņš debitēja 2007./2008. gada sezonas spēlē pret "Aston Villa". 1. septembrī viņš guva pirmos vārtus kluba sastāvā mačā ar "Derby Country". 2010. gada 6. janvārī prese ziņoja, ka "Liverpool" atraidījuši 8 miljonu sterliņu mārciņu piedāvājumu no Birmingemas "City". Bābels piedalījās 2005. gada U-20 vecuma grupas Pasaules kausa izcīņā. Tur viņš guva divus vārtus četrās spēlēs, kas palīdzēja Nīderlandes izlasei aizkļūt līdz ceturtdaļfinālam, kur viņus tikai pēcspēles 11 metru sitienu sērijā uzveica Nigērija ar 10:9. Tajā pašā sezonā viņš debitēja nacionālajā izlasē, 2005. gada 26. martā izejot laukumā pret Rumāniju. Uz laukuma viņš izgāja otrā puslaika vidū, nomainot Arjenu Robenu, un guva mača otros vārtus. Pateicoties tam, Bābels kļuva par jaunāko futbolistu Nīderlandes izlasē, kurš guvis vārtus, 68 gadu laikā. Bābels tika iekļauts izlases sastāvā 2006. gada Pasaules kausa izcīņas finālturnīram, taču savainojuma dēļ piedalījās tikai vienā spēlē. Tāpat viņš piedalījās 2008. gada Olimpiskajās spēlēs un ir iekļauts valstsvienībā 2010. gada Pasaules kausa izcīņai. Ajax Eredivisie: 2003–04, 2012–13 KNVB beker: 2005–06, 2006–07 Johan Cruijff Schaal: 2005, 2006 Al Ain AAE Superlīga: 2015 Beşiktaş Turcijas Superlīga: 2016–17 Galatasaray Turcijas Superkauss: 2019 «Extension for Ryan Babel». AFC Ajax. 2007-02-02. Arhivēts no oriģināla, laiks: 2007-03-13. Skatīts: 2007-05-07. «Babel rewarding Van Basten's faith». FIFA. 2006-01-16. Arhivēts no oriģināla, laiks: 2014-02-22. Skatīts: 2007-07-11. Jason Burt. «West Ham in for Ljungberg as Arsenal line up Dutch star». The Independent, 2007-01-09. Arhivēts no oriģināla, laiks: 2007-07-14. Skatīts: 2007-05-07. Gerrit van Leeuwen. «Babel catching Magpies' eye». Sky Sports, 2007-01-18. Skatīts: 2007-05-07.[novecojusi saite] «Ajax star wowed by Wenger». Sky Sports News. 2007-06-14. Arhivēts no oriģināla, laiks: 2007-07-03. Skatīts: 2007-06-18. «Liverpool make improved Babel bid». BBC Sport. 2007-07-13. Skatīts: 2008-09-16. Paul Eaton. «Babel set to sign on Friday». Liverpool F.C., 2007-07-12. «Liverpool 6—0 Derby». BBC. 2007. gada 1. septembris. Skatīts: 2009. gada 4. septembris. «Birmingham's £8m bid for Liverpool's Ryan Babel denied». BBC Sport. 2010. gada 6. janvāris. Skatīts: 2010. gada 6. janvāris. «8 Ryan Babel». ESPN. 2007-05-07. Arhivēts no oriģināla, laiks: 2007-10-18. Skatīts: 2007-05-07. «Ryan Babel stats». The Guardian. Arhivēts no oriģināla, laiks: 2012-10-11. Skatīts: 2007-07-11. Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)