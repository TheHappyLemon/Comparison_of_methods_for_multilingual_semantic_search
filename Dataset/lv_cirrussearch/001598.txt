Adelijas Zeme (franču: Terre Adélie) ir dabas apgabals Austrumantarktīdā D'Irvila jūras krastā. Stiepjas no Eldena raga austrumos (66°48′S 142°02′E﻿) līdz Purkuapā ragam rietumos (66°12′S 136°11′E﻿). Dažkārt tiek saukta par Adelijas krastu un tiek pieskaitīta Vilksa Zemei. Austrumos robežojas ar Džordža V krastu, rietumos — ar Klēras krastu. Adelijas Zemi 1840. gadā atklāja franču ceļotājs Žils Dimons D'Irvils un nosauca savas sievas Adelijas (Adélie) vārdā. Lielākā daļa Adelijas Zemes un Antarktikas sektors iekšzemē pieder pie Francijas pretenzijas Francijas Dienvidjūru un Antarktikas Zemes un veido vienu no pieciem tās distriktiem ar platību 432 000 km². Adelijas Zemē kopš 1956. gada darbojas lielākā franču vissezonas polārstacija Dimondirvila. Šajā Antarktikas sektorā darbojās arī franču polārstacijas Pormartēna (nodegusi; darbojas neregulāri vasaras sezonās kā lauka nometne) un Šarko (slēgta). Antarctica feature detail Koordinātas: 67°S 140°E﻿ / ﻿67°S 140°E﻿ / -67; 140