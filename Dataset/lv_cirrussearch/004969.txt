Kamau lidosta (vjetnamiešu: Sân bay Cà Mau) ir neliela lidosta, kas atrodas Vjetnamas pilsētā Kamau. Lidostu apkalpo Vjetnamas gaisa servisa kompānija (VASCO) un nodrošina lidojumus uz citu Vjetnamas pilsētu Hošiminu, konkrēti, uz Tanšonņatas lidostu. Lidostai ir viens skrejceļš, kura garums ir aptuveni 1,5 km. Lidostai pamatus pirms Otrā pasaules kara ielika francūžu kolonisti un tajā laikā tā saucās aérodrome Moranc. Tolaik skrejceļa garums bija tikai 400 metri, bet platums 16 metri. 1962. gadā Dienvidvjetnamas valdība lika pagarināt skrejceļa garumu līdz 1000 metriem, lai to varētu izmantot Vjetnamas kara vajadzībām. 1975. gadā pēc Vjetnamas apvienošanas lidosta nonāca valsts gaisa spēku kontrolē. 1995. gadā skrejceļu izbūvēja 1500 metrus garu, lai to varētu izmantot komerciāliem mērķiem.