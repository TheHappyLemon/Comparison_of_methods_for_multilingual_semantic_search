Mobila (angļu: Mobile) ir pilsēta ASV dienvidaustrumos, Alabamas štatā, Mobilas līča krastā pie Mobilas upes ietekas Meksikas līcī. Trešā lielākā štata pilsēta. Pilsētā tradicionāli notiek vecākais ASV karnevāls - Mardi Grā (Mardi Gras). Pilsētā ir labi saglabājusies vēsturiskā (19. gs.) arhitektūra. Rosīga osta. Kuģubūve (kompāniju Austal USA un International Shipholding Corporation rūpnīcas). ThyssenKrupp metalurģiskā rūpnīca (lielākā pasaulē). ST Mobile Aerospace Engineering lidmašīnu remonta rūpnīca. Mobila ir vecākā štata pilsēta. Pilsētu 1702. gadā nodibināja franči un no 1702. līdz 1720. gadam Mobila bija Franču Luiziānas galvaspilsēta (vēlāk galvaspilsētu pārcēla uz Ņūorleānu). Vēlāk Mobila bija Lielbritānijas un Spānijas pakļautībā, līdz 1810. gadā pilsēta anektētās Rietumfloridas sastāvā iekļāvās ASV. Amerikas pilsoņu kara laikā 1864. gada 5. augustā pie Mobilas notika Mobilas līča kauja, kurā uniātu flote sakāva konfederātus, un kura rezultātā tika nobloķēta Mobila - pēdējā konfederātu osta. 1993. gada 22. septembrī Mobilas pievārtē notika viena no lielākajām dzelzceļa katastrofām ASV vēsturē - upes barža miglā ieskrēja dzelzceļa tilta balstā, bet pa tiltu braucošais vilciens iekrita ūdenī. Bojā aizgāja 47 pasažieri. Mobilā dzimuši: Henks Ārons (Hank Aaron, 1934 - ) - beisbolists Gregorijs Benfords (Gregory Benford, 1941 - ) - rakstnieks Ketrīna Haira (Kathryn P. Hire, 1959 - ) - astronaute Loids Ostins ( Lloyd James Austin III, 1953– ) – bijušais ASV Armijas četrzvaigžņu ģenerālis,ASV aizsardzības sekretārs Sečels Peidžs (Satchel Paige, 1906 - 1982) - beisbolists https://data.census.gov/cedsci/table?t=Populations%20and%20People&g=0100000US,%241600000&y=2020; redaktors: ASV Tautas skaitīšanas birojs; pārbaudes datums: 1 janvāris 2021. https://data.census.gov/cedsci/table?t=Populations%20and%20People&g=0100000US,%241600000&y=2020; redaktors: ASV Tautas skaitīšanas birojs; pārbaudes datums: 1 janvāris 2022.