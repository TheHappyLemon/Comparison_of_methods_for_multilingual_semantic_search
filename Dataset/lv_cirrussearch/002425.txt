Āndhra Pradēša (telugu: ఆంధ్ర ప్రదేశ్, Āndhra Pradēś), saīsinājumā A.P., ir viens no Indijas štatiem, kas atrodas valsts dienvidaustrumos. Āndhra Pradēša ir astotais lielākais Indijas štats pēc platības un desmitais lielākais pēc iedzīvotāju skaita. Štata galvaspilsēta ir jaunbūvēta pilsēta Amarāvati; daļa ministriju vēl atrodas Haidarābādu, kas kopš 2014. gada ir jaundibinātā Telangānas štata galvaspilsēta. Lielākās štata pilsētas ir Višākhapatnama, Vidžajavāda, Guntūru, Nellūru un Karnūlu. Āndhras Pradēšas štatā atrodas Indijas vienīgais kosmodroms — Satīša Dhavana Kosmosa centrs. Āndhra pieminēta jau 3. gadsimtā p.m.ē. kā Maurju imperatoram Ašokam pakļauta tauta. Pēc viņa nāves Āndhras ķēniņš Šatavahana izveidoja savu valsti, Plīnijs Andarae lielvalsts aprakstā minējis, ka tajā ir 30 nocietinātas pilsētas, 100 tūkstoši kājnieku, 30 tūkstoši jātnieku un tūkstotis kara ziloņu. 3. gadsimtā Šatavahana dibinātā lielvalsts saira sīkākās valstīs. 6. gadsimtā Āndhru pakļāva Pallavas dinastija, bet 7. gadsimtā viņus uzvarēja Čalukju dinastija, bet 11. gadsimtā tamilu Čolas dinastija. 1309. gadā Āndhru iekaroja Deli sultāna karavadonis Maliks Kafurs. 14. un 15. gadsimtā notika pastāvīgi kari starp musulmaņu sultāniem un Vīdžajnāgaras valdniekiem. 1512. gadā Āndhras zemē izveidojās Golkondas sultanāts, kuru 1687. gadā iekaroja moguli. 1724. gadā izveidojās Haiderabadas nizāmu valsts, kas 1766. gadā bija spiesta atdot valsts dienviddaļu Britu Austrumindijas kompānijai. 1801. gadā visa Āndhra kļuva par Madrasas Prezidentūras daļu. Pēc Britu Indijas sadalīšanās 1947. gadā izveidoja Madrasas štatu, bet 1948. gadā Haiderabadas štatu. Kad 1953.—1956. gadā štatus reorganizēja pēc izplatītākās valodas principa, no Haiderabadas un Madrasas štatiem atdalīja telugu valodā runājošo iedzīvotāju teritorijas, kuras apvienoja jaunizveidotā Āndhra Pradēšas štatā. 2009. gadā Indijas valdība nolēma pakāpeniski atdalīt Telanganas reģionu pastāvīgā štatā, šis process noslēdzās 2014. gadā. Pēc 2011. gada tautskaites datiem lielākās Āndhra Pradēšas pilsētas pēc iedzīvotāju skaita ir: Izplatītākās reliģijas ir hinduisms (90,9%), islāms (7,3%) un kristietība (1,4%). <div class="transborder" style="position:absolute;width:100px;line-height:0; «Population by religious community – 2011». 2011 Census of India. Office of the Registrar General & Census Commissioner. Arhivēts no oriģināla, laiks: 2015. gada 25. augusts. Skatīts: 2015. gada 25. augusts. Vikikrātuvē par šo tēmu ir pieejami multivides faili. Skatīt: Āndhra Pradēša. Encyclopædia Britannica raksts (angliski) Encyclopædia Universalis raksts (franciski)