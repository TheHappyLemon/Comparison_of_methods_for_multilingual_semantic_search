Juris Šics (dzimis 1983. gada 26. aprīlī Siguldā) ir bijušais latviešu kamaniņu braucējs, startēja divnieku sacensībās kopā ar savu brāli Andri Šicu. Triju olimpisko spēļu medaļu īpašnieks. Pēc braucēja karjeras beigām kļuvis par treneri. Ar kamaniņu braukšanu nodarbojas kopš 1998. gada. Sākotnēji J. Šics startēja vieninieku sacensībās, taču divus gadus pirms 2006. gada Turīnas olimpiskajām spēlēm sāka startēt kopā ar brāli Andri Šicu. Kamanās J. Šics startēja apakšā. Kopā ar brāli piedalījies piecās ziemas olimpiskajās spēlēs (2006, 2010, 2014, 2018, 2022). 2006. gadā Turīnā ieņēmuši 7. vietu divnieku sacensībās, pēc četriem gadiem Vankūverā izcīnīja otro vietu (sudraba medaļu), kas bija pirmā sudraba medaļa Latvijai ziemas olimpiskajās spēlēs pēc neatkarības atjaunošanas. 2014. gadā Sočos izcīnījuši bronzas medaļu divniekos, tādējādi kļūstot par pirmajiem latviešiem, kas ziemas olimpiskajās spēlēs izcīnījuši vairāk nekā vienu medaļu. Nākamajā dienā Latvijas komandas sastāvā tika izcīnīta bronzas medaļa arī komandu stafetē. Pasaules čempionātos brāļi Šici ir izcīnījuši trīs bronzas medaļas jauktajā stafetē (2008, 2009, 2013) un vienu divniekos (2011), Eiropas čempionātos ir izcīnījis 2 zelta un vienu sudraba un vienu bronzas medaļu jauktajā stafetē. Par sasniegumiem olimpiskajās spēlēs piešķirts Triju Zvaigžņu ordenis. 2011. gada maijā cieta smagā autoavārijā, pēc kā viņam tika veikta operācija. Līdz augustam viņš izgāja rehabilitācijas procesu. 2015. gadā ieņēma trešo vietu Pasaules kausa kopvērtējumā. 2022. gada pavasarī brāļi Šici paziņoja par profesionālā sporta karjeras beigām. Pēc braucēja karjeras beigām J. Šics kļuvis par treneri, strādā ar Itālijas izlases kamaniņu braucējiem. «Brāļi Šici karjeru uzsākuši, pieķerti nedarbos kamaniņu trasē». Kas Jauns. 2011. gada 23. decembrī. Skatīts: 2011. gada 23. decembrī. Andris Vētra. «Andrim un Jurim Šiciem - sudraba medaļas». sportacentrs.com, 2010. gada 18. februārī. Skatīts: 2010. gada 19. februārī. Jānis Rubulis. «Brāļiem Šiciem bronza kamaniņu sacensībās divniekiem». Sportacentrs.com, 2014. gada 12. februārī. Skatīts: 2014. gada 12. februārī. Šiciem bronza pasaules čempionātā Olimpiešiem un Starkovam piešķirts Triju Zvaigžņu ordenis, Znarokam — nē Smagā avārijā cietis olimpiskais vicečempions Juris Šics, sportacentrs.com Jurim Šicam ceturtdien tiks veikta operācija, sportacentrs.com Šics iziet rehabilitāciju un jau trenējas «Bijušais kamaniņu braucējs Juris Šics karjeru kā treneris turpinās Itālijā». www.lsm.lv (latviešu). Skatīts: 2022-07-20. Vikikrātuvē par šo tēmu ir pieejami multivides faili. Skatīt: Juris Šics. LATVIJAS KAMANIŅU SPORTA FEDERĀCIJA Olympedia profils (angliski) LOK profils The Sport.org profils (angliski) FIL profils (angliski) LOK profils Arhivēts 2014. gada 9. decembrī, Wayback Machine vietnē. LOV profils FIL-Luge profils (angliski)