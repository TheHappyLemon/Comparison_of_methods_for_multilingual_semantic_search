Linga (borta numurs P03) bija Latvijas Jūras spēku Storm klases patruļkuģis. Tas uzbūvēts Norvēģijā 1968. gadā un ar nosaukumu KNM Gnist ("dzirkstele") bijis Norvēģijas Karaliskās Karaflotē. Kopš 1990. gadu vidus Gnist atradās konservācijā Tromsē, Norvēģijā. Pēc Latvijas un Norvēģijas valdību vienošanās tika sākta GNIST, kā arī HVASS un KJEKK (tagad P-02 LODE un P-01 ZIBENS) gatavošana kuģa iekļaušanai Latvijas Jūras spēku sastāvā. 2001. gada 9. jūnijā Liepājā ieradās pieci Storm klases kuģi (no tiem divi Lietuvai). Nākamajā dienā tie devās uz Rīgu, kur 11. jūnijā Rīgas pasažieru ostā uz tiem pacēla Latvijas Jūras spēku kara kuģu karogu. Kuģus svinīgi nodeva Norvēģijas karalisko Jūras spēku Štāba priekšnieks kontradmirālis Olssens. 2012. gada 25. maijā Linga izgāja pēdējo reizi jūrā. Pēc atgriešanās no jūras, uz kuģa notika karoga nolaišanas ceremonija. Pēc nepilnu 11 gadu dienesta Latvijas Jūras spēkos, uzsākts kuģa norakstīšanas process. Klase - Storm Tips: patruļkuģis Būves gads, vieta: 1968. gads, Norvēģija Iepriekšējais nosaukums: Gnist (Dzirkstele) Latvijas Jūras spēkos 2001. gada 11. jūnijs - 2012. gada 25. maijs Garums: 36,5 m Platums: 6,2 m Iegrime: 1,8 m Dzinēji: MTU MD 16 V538 TB90, kopējā jauda 7200 ZS Ātrums mezglos: līdz 30 Apbruņojums: Bofors 76 mm, 40 mm Kuģa krustmāte Elena Kulberga. Kuģa komandieri: Artis Tirzmalis Pēteris Subbota Tālis Dzērve Kristaps Sīpols Uzturēt kuģi un kuģa komandu noteiktā kaujas gatavības pakāpē; Veikt valsts jūras robežas apsardzību un ekonomiskās zonas kontroli uzdotajā rajonā; Veikt sprādzienbīstamu priekšmetu meklēšanas un iznīcināšanas operāciju rajonu slēgšanu un apsardzi; Nodrošināt kuģošanas drošību Latvijas Republikas jurisdikcijai pakļautajos ūdeņos; Gatavot kuģi un personālu pildīt uzdevumus starptautiskajās operācijās, mācībās un pasākumos; Piedalīties meklēšanas un glābšanas operācijās uz jūras; Piedalīties Latvijas valsts, Nacionālo bruņoto spēku un Jūras spēku svētku nodrošinājumā un militārās parādēs. Linga piedalījies starptautiskās un nacionālās militārās mācībās: "STORMEX", "STRONG RESOLVE", "BALTIC SWIFT", "BALTOPS" u.c. Pieraksta osta: Rīga 76 mm Bofors lielgabals 40 mm Bofors pretgaisa lielgabals Latvijas karakuģu karoga pacelšana uz Lingas 2001. gada 11. jūnijā, Rīgas Pasažieru ostā Linga šaušanas mācību laikā Gdaņskas līcī Latvijas Jūras spēku mājas lapa videoklips ar kuģi Pēdējā iziešana jūrā, karoga nolaišana uz Lingas