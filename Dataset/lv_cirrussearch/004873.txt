Pols Leonards Ņūmens (angļu: Paul Leonard Newman; dzimis 1925. gada 26. janvārī Šeikerhaitsā, Ohaio štatā, ASV, miris 2008. gada 26. septembrī Vestportā, Konektikutas štatā, ASV) bija amerikāņu aktieris, kinorežisors, humānists un autosacīkšu entuziasts. Par saviem darbiem un lomām ir saņēmis daudzus apbalvojumus, tai skaitā Amerikas Kinoakadēmijas balvu par galveno lomu 1986. gada filmā "Naudas krāsa", kā arī deviņas reizes ticis nominēts Amerikas Kinoakadēmijas balvām. Bez tam Ņūmens saņēmis sešas Zelta globusa balvas, BAFTA kino balvu, Ekrāna aktieru ģildes balvu, Kannu kinofestivāla balvu, Emmy balvu. Ņūmens ir sasniedzis vairākus atzīstamus sasniegumus autosportā. 1979. gada Lemānas 24 stundu sacīkstēs viņš izcīnīja 2. vietu. Ņūmens piedzima Klīvlendas priekšpilsētā Šeikerhaitsā, Ohaio štatā, Terēzas (slovāku: Terézia Fecková) un Artura Sigmunda Ņūmena (Arthur Sigmund Newman) ģimenē. Tēva vecāki bija ebreju imigranti no Ungārijas un Polijas. Ņūmena tēvam piederēja sporta preču veikals, kurā strādāja arī māte. Jau bērnībā Ņūmens izrādīja interesi par teātri. Pirmā loma bija skolas teātrī septiņu gadu vecumā. 1943. gadā pabeidzis Šeikerhaitsas vidusskolu, Ņūmens neilgu laiku mācījās Ohaio Universitātē, Atensā, Ohaio. Otrā pasaules kara laikā Ņūmens dienēja ASV Jūras kara flotē un piedalījās karadarbībā Klusā okeāna reģionā. Pēc kara 1949. gadā Ņūmens ieguva mākslas bakalaura grādu Kenjonas koledžā, Ohaijo štatā. Pēc koledžas beigšanas viņš iesaistījās dažādās teātra trupās, pēc tam mācījās vienu gadu Jeilas teātra skolā (Yale School of Drama). 1951. gadā Ņūmens pārcēlās uz Ņujorku, lai mācītos pie Lī Strasberga aktieru studijā. 1953. gadā Ņūmens uzsāka savu karjeru Brodvejas teātrī. Viņš sāka piedalīties arī televīzijas filmās. 1954. gadā Ņūmens pirmo reizi tēloja Holivudas filmā. Jau pēc pāris gadiem 1956. gadā viņš guva ievērību ar lomu filmā Somebody Up There Likes Me. 1958. gadā Ņūmens tika nominēts Amerikas Kinoakadēmijas balvai kā labākais aktieris par lomu filmā "Kaķis uz nokaitēta skārda jumta" (Cat on a Hot Tin Roof). Kannu kinofestivālā Ņūmens saņēma balvu kā labākais aktieris par lomu filmā The Long, Hot Summer, kurā tēloja kopā ar aktrisi Džoannu Vudvardu. Drīz viņa kļuva par Ņūmena otro sievu. Viņi kopā ir tēlojuši daudzās filmās, kā arī Ņūmens ir bijis režisors četrām filmām, kur tēlojusi Džoanna Vudvarda. Turpmākās karjeras laikā Ņūmens saņēmis daudzus apbalvojumus un nominācjas (skatīt Filmogrāfija). Kā nozīmīgākās var atzīmēt filmas "Blēdis" (The Hustler, 1961), Sweet Bird of Youth (1962), Hud (1963), "Vēsais Lūks" (Cool Hand Luke, 1967), "Bačs Kesidijs un Sandenss Kids" (1969), Absence of Malice (1981), "Spriedums" (1982), "Naudas krāsa" (1986), Nobody's Fool (1994) un "Ceļš uz pekli" (2002). Ņūmens ieguvis apbalvojumus arī par režisora darbu (filma Rachel, Rachel 1968. gadā). Ņūmens aktīvi piedalījās ASV politiskajā dzīvē, bija ASV Demokrātiskās partijas atbalstītājs, nostājās pret ASV dalību Vjetnamas karā. Par to viņš tika iekļauts Ričarda Niksona ienaidnieku sarakstā ar 19. kārtas numuru. Par to Ņūmens izteicās kā par savu lielāku sasniegumu. Ņūmens bija līdzdibinātājs pārtikas kompānijai Newman's Own, kuras ieņēmumus viņš ziedoja labdarībai. 2012. gada jūnijā ziedojumu kopējā summa pārsniedza 330 miljonus ASV dolārus "Film Star Paul Newman dead at 83." Reuters.com. 2008. gada 27. septembrī. CNN. «Paul Newman dies at 83». Cable News Network (CNN.com), 2008. gada 27. septembrī. Skatīts: 2008. gada 27. septembrī. «Persons With 5 or More Acting Nominations». Academy of Motion Picture Arts and Sciences. 03/2008. Arhivēts no oriģināla, laiks: 2009. gada 1. martā. Skatīts: 2008. gada 30. decembris. «XLVII Grand Prix d'Endurance les 24 Heures du Mans 1979». Le Mans & F2 Register. 2008. gada 2. maijs. Skatīts: 2008. gada 27. septembris. Paul Newman: A Biography Paul Newman Biography (1925—). — FilmReference.com. Bernstein, Adam. «Academy-Award Winning Actor Paul Newman Dies at 83». The Washington Post (The Washington Post Company), 2008. gada 27. septembris. Skatīts: 2008. gada 27. septembris. «Facts on File». Web.archive.org. Arhivēts no oriģināla, laiks: 2003. gada 21. jūnijā. Skatīts: 2010. gada 10. marts. «Newman's Own Foundation». Arhivēts no oriģināla, laiks: 2010. gada 23. septembrī. Skatīts: 2013. gada 1. augustā. «Berlinale: 1995 Prize Winners». berlinale.de. Arhivēts no oriģināla, laiks: 2017-08-08. Skatīts: 2011-12-31. Vikikrātuvē par šo tēmu ir pieejami multivides faili. Skatīt: Pols Ņūmens. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Miris aktieris Pols Ņūmens (papildināta) (latviski)