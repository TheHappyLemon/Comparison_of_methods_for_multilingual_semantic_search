Acoustic Ladyland ir britu džeza-pankmūzikas grupa no Londonas. Tās sastāvu veido Pīts Verhams (Pete Wareham, balss, tenorsaksofons un baritonsaksofons), Sebs Ročfords (Seb Rochford, bungas), Kriss Šārkijs (Chris Sharkey, ģitāra), un Rūta Gollere (Ruth Goller, basģitāra). Grupas pirmo trīs disku ierakstos basģitāru spēlēja Toms Herberts no grupas The Invisible. Acoustic Ladyland ir arī džeza mūzikas apvienības F-IRE (angļu: Fellowship for Integrated Rhythmic Expression) dalībnieki. Lai arī Acoustic Ladyland izveidojās 2001. gadā, viņu pirmais albums Camouflage, kas sarakstīts, iedvesmojoties Džimija Hendriksa dziesmās, nāca klajā tikai 2004. gadā. Grupas otrais albums Last Chance Disco tika izdots 2005. gadā un kļuva par tā gada labāko albumu britu džeza mūzikas izdevniecības Jazzwise skatījumā. 2005. gada Acoustic Ladyland ieguva BBC Džeza prēmiju kā 2005. gada labākā grupa. Viņu trešais albums Skinny Grin nāca klajā V2 ierakstu kompānijā 2006. gada novembrī. Polar Bear ir Acoustic Ladyland bundzinieka Seba Ročforda, kā arī Toma Herberta un Pīta Verhama paralēls projekts. 2010. gada 13. novembrī Pīts Verhams nāca klajā ar paziņojumu par to, ka "grupa, kādu visi to pazīstam, vairs nepastāv"; 2010. gada decembrī grupa nospēlēja pēdējo atvadu koncertu sēriju. Sebs Ročfords (Seb Rochford)- bungas Pīts Verhams (Pete Wareham) - tenora un baritona saksofoni, balss Kriss Šārkijs (Chris Sharkey) - ģitāra Rūta Gollere (Ruth Goller) - basģitāra Living with a Tiger (2009, Strong and Wrong) Skinny Grin (2006, V2) Last Chance Disco (2005, Babel) Camouflage (2004, Babel) Īsa grupas biogrāfija un izlaisto albumu saraksts (angliski) Grupas oficiālā mājaslapa (angliski)