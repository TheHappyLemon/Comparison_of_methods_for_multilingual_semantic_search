Elana kalni (angļu: Allan Hills) ir neliela kalnu grēda Viktorijas Zemē rietumos no Konvoja grēdas. Atrodas Polārā plato malā, netālu no grēdas atrodas Mosona un Makaja glečeru sākumi. Grēdu pirmoreiz izpētīja un nokartēja jaunzēlandiešu ekspedīcija 1957. - 1958. gadā un nosauca Kenterberijas (Jaunzēlandē) universitātes profesora R. S. Elana (R.S. Allan) vārdā. Elana kalni ir viena no Antarktīdas "meteorītu atradnēm". Šādas atradnes veidojas, polārā plato ledus masai atduroties pret piekrastes kalnu grēdām un, ledus struktūrai mainoties un novirzoties šļūdoņos, tā iekšienē esošie meteorīti nogulsnējas pie grēdu malām. Antarctica feature detail ALH 84001‎