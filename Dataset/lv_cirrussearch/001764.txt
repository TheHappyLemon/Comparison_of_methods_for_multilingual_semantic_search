Daniels Gabriels Fārenheits (vācu: Daniel Gabriel Fahrenheit, dzimis 1686. gada 14. maijā, miris 1736. gada 16. septembrī) bija vācu/nīderlandiešu fiziķis, pazīstams kā Fārenheita temperatūras skalas izgudrotājs. Dzimis Dancigas tirgotāja ģimenē, tomēr lielāko daļu mūža pavadījis Nīderlandē. 1701. gadā vecāki saindējās ar sēnēm un nomira, bet Daniels Gabriels Fārenheits devās uz Amsterdamu, kur mācījās tirdzniecību. Pēc kāda laika viņš tomēr pievērsās dabas pētniecībai. No 1707. gada apceļoja Berlīni, Halli, Leipcigu, Drēzdeni, Kopenhāgenu, iepazīdamies ar Gotfrīdu Leibnicu, Kristiānu Volfu un Ole Rēmeru. 1717. gadā apmetās Hāgā, kur nodarbojās ar stikla izgatavošanu, darinot barometrus, altimetrus un termometrus. 1724. gadā apmeklēja Angliju un kļuva par britu Karaliskās biedrības biedru. 1724. gadā Fārenheits ierosināja temperatūras skalu, kas tika nosaukta viņa vārdā. Miris un apglabāts Hāgā. Vikikrātuvē par šo tēmu ir pieejami multivides faili. Skatīt: Daniels Gabriels Fārenheits. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)