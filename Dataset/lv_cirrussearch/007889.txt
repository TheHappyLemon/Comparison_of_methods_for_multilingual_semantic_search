Sūklis Bobs Kvadrātbiksis (angļu: SpongeBob SquarePants) ir ASV bērnu animācijas seriāls, kura veidotājs ir Stīvens Hilenburgs. Animācijas seriāls tiek pārraidīts kanālā Nickelodeon. Animācijas seriālu uzsāka rādīt 1999. gada 1. maijā. Kopā ir izveidotas 268 sērijas, 13 sezonās. Šis ir viens no populārākajiem animācijas seriāliem, un otrs no televīzijas kanāla Nickelodeon ilgāk rādītajiem animācijas seriāliem pēc Rugrats. Seriāls dažādos aksesuāros un piederumos ar animācijas tēliem, kanālam Nickelodeon ir ienesis vairāk kā 12 miljardus ASV dolāru. Animācijas seriāla darbība norisinās Klusā okeāna dibenā — izdomātajā Bikini dzelmē, galvenie varoņi ir okeāna iemītnieki. Seriāla idejas autors un veidotājs Stīvens Hilenburgs pirms kļūšanas par animatoru strādāja par pasniedzēju un nodarbojās ar jūras bioloģijas izpēti Danapointas okeanogrāfijas institūtā, Kalifornijas štatā. Iznākušas trīs pilnmetrāžas kinofilmas: "Sūklis Bobs", "Sūklis Bobs Kvadrātbiksis" un "Sūklis Bobs Kvadrātbiksis 3". Latvijā šo seriālu translēja televīzijas kanāli TV3, 3 Plus un Nickelodeon. Media News International Nickelodeon Celebrates Pop Culture Icon SpongeBob SquarePants decade Arhivēts 2014. gada 23. oktobrī, Wayback Machine vietnē. (angliski) Under the Sea and On Top of the World — Stephen Hillenburg Arhivēts 2012. gada 29. aprīlī, Wayback Machine vietnē. (angliski) Oficiālā mājaslapa (angliski) IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)