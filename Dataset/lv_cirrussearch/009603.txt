Koordinātas: 59°19′32″N 18°05′46″E﻿ / ﻿59.32556°N 18.09611°E﻿ / 59.32556; 18.09611 Liljevalka galerija (zviedru: Liljevalchs kosthall) ir mākslas muzejs, kura kolekcija ietver 20. gadsimta Zviedrijas un citu pasaules tautu mākslu. Galerija atrodas Stokholmā, Jūrgordenas dienvidu pusē, (zviedru: Djurgårdsvägen) 60. Ēka ir ietverta kultūras pieminekļu mantojuma sarakstā. Liljevalka mākslas galerija tiek uzskatīta par vienu no pievilcīgākajām mākslas galerijām Ziemeļeiropā. 1913. — 1916. gados būvētā ēka ir nosaukta rūpnieka Kārla Frēdrika Liljevalka vārdā, kurš ziedoja līdzekļus projektam, ko realizēja arhitekts Kārls Bergstens. Nams tika būvēts neoklasicisma stilā, kas tā laika Stokholmas apbūvei bija raksturīgs. Galeriju pārvalda Stokholmas pilsēta, kas ir arī tās pārvaldniece. Mākslas darbu pamatu veido Liljevalka kolekcija — 20. gadsimta zviedru, ziemeļtautu un citu valstu mākslinieku un amatnieku darbi. Katru gadu tiek rīkotas četras vai piecas lielas izstādes, kuru lielākais makslas notikums ir Pavasara salons, kas ir gaidīts pasākums. Izstādes var aplūkot kā individuāli, tā arī gida pavadībā. Galerijā ir izveidota speciāla nodaļa bērniem un jauniešiem, norisinās debates, lekcijas un koncerti. Blakus muzejam atrodas Kārla Millesa skulptūra "Strēlnieks", bet ēkas ziemeļu sienā granītā ir izveidots Liljevalka krūšu tēls, kura autors ir Kristians Ēriksons. «Liljevalchs nu & då». Arhivēts no oriģināla, laiks: 2011. gada 9. oktobrī. Skatīts: 2011. gada 26. martā. Teksts " Liljevalchs " ignorēts «Arkitektur». Arhivēts no oriģināla, laiks: 2011. gada 9. oktobrī. Skatīts: 2011. gada 18. jūnijā. Teksts " Liljevalchs " ignorēts Oficiālā mājaslapa