Osborns Ērls Ozijs Smits (angļu: Osborne Earl "Ozzie" Smith; dzimis 1954. gada 26. decembrī Mobailā, Alabamas štatā, ASV) ir bijušais amerikāņu beisbolists, spēlējis shortstop pozīcijā. Karjeras laikā pārstāvējis divus MLB klubus: Sandjego "Padres" un Sentluisas "Cardinals". Līgā debitēja 1978. gada 7. aprīlī "Padres" sastāvā, taču jua 1982. gada 11. februārī parakstīja līgumu ar "Cardinals". Tā sastāvā viņš kļuva par Pasaules sērijas čempionu 1982. gadā. O. Smits ir piedalījies 15 Visu zvaigžņu spēlēs, 13 reizes ieguvis Gold Glove balvu. Beisbolists pēdējo spēli aizvadīja 1996. gada 17. oktobrī. Viņa spēlētāja numurs tika iemūžināts, kā arī 2002. gadā O. Smits tika uzņemts Beisbola slavas zālē. Pēc karjeras beigām laika posmā no 1997. līdz 1999. gadam viņš vadīja raidījumu This Week in Baseball. Baseball Hall of Fame profils (angliski) Baseball-Reference profils (angliski) The Baseball Cube profils (angliski)