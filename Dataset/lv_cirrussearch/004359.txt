Lauma Grīva (dzimusi 1984. gada 27. oktobrī Ventspilī) ir bijusī latviešu vieglatlēte, startēja tāllēkšanas sacensībās. Viņas tēvs ir vieglatlētikas treneris Māris Grīva, arī māsas Māra un Gundega nodarbojas ar vieglatlētiku. Izglītību ieguvusi Ventspils 4. vidusskolā, Ventspils 1. ģimnāzijā un LSPA. 2009. gada Universiādē L. Grīva izcīnīja 15. vietu ar 6,04 m tālu lēcienu. Tajā pašā gadā notikušajā Eiropas čempionātā kadetiem sportiste izcīnīja bronzas medaļu (6,26 m), veiksmīgi startēja arī 2010. gada Eiropas kadetu čempionātā — tajā viņa ieņēma 4. vietu (6,42 m). L. Grīva piedalījās 2010. gada Eiropas čempionātā, kur ar jaunu personisko rekordu (6,60 m) ieguva 15. vietu kvalifikācijā, kas tomēr neļāva kvalificēties finālam. Kvalifikācijas normatīvu Eiropas čempionātam — savām pirmajām lielajām starptautiskajām sacensībām starp pieaugušajiem — viņa izpildīja īsi pirms čempionāta, arī tad labojot savu personīgo rekordu (Valmierā, 6,55 m). 2011. gada Eiropas čempionātā telpās viņa kvalifikācijā uzstādīja jaunu personisko rekordu (6,53 m), taču nekvalificējās finālsacensībām, palikdama 11. vietā. 2011. gada Universiādē izcīnīja 10. vietu tāllēkšanā (6,22 m), kvalifikācijā viņa aizleca 6,27 m tālumā. 2011. gada Pasaules čempionātā viņa kvalifikācijā lēca 6,27 m tālumā, ierindojās 23. vietā un nekvalificējās finālam, kur viņas komandas biedrene Ineta Radēviča izcīnīja bronzas medaļu. L. Grīvas personiskais rekords tāllēkšanā ir 6,86 m, ko viņa sasniedza 2011. gada 10. jūnijā Valsts prezidenta balvas izcīņas sacensībās Valmierā. Sešas dienas iepriekš viņa uzlaboja savu rekordu līdz 6,70 m sacensībās "Ventspils šķēpi". Ar sasniegtajiem 6,86 m L. Grīva izpildīja 2011. gada Pasaules čempionāta un 2012. gada Olimpisko spēļu A normatīvu. 2012. gada Eiropas čempionātā viņa ar 6,37 metrus tālu lēcienu palika 13. vietā kvalifikācijā, tādējādi nekvalificējoties finālsacensībām. Finālam sportiste nekvalificējās arī 2012. gada vasaras olimpiskajās spēlēs, kur ar 6,10 m tālu lēcienu kvalifikācijā ierindojās 28. vietā. 2013. gada Eiropas čempionātā telpās ierindojās 13. vietā, nekvalificējoties finālsacensībām. 2013. gada Pasaules čempionātā Maskavā, Krievijā, izcīnīja 16. vietu. L. Grīva startēja 2017. gada Pasaules čempionātā Londonā, kvalifikācijas sacensībās lietainā laikā uzrādot piekto labāko rezultātu (6,58 m) no visām dalībniecēm un iekļūstot finālā. Finālsacensībās ar rezultātu 6,54 m L. Grīva palika 9. vietā, kas bija augstākā starp Latvijas sportistiem šajā čempionātā. 2019. gada rudenī pārtrauca dalību sacensībās, bet 2021. gadā atgriezās aktīvās vieglatlētikas apritē. 2021. gada jūnijā, septiņus mēnešus pēc otrā dēla piedzimšanas, L. Grīva paziņoja par sportistes karjeras beigām. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 22. jūlijā. Bērziņš-Soms, Juris (2011. gada 17. jūnijā). "Laumiņa, kas lido". Sports (Rīga) 11/12 (236/237): 26.—29. lpp. Arhivēts no oriģināla 2011. gada 12. septembrī. Atjaunināts: 2011. gada 8. jūlijā. LETA. «Universiādē vieglatlētikas sacensībās priekšsacīkstes nepārvar Grīva un Pujāts». delfi.lv, 2009. gada 9. jūlijā. Skatīts: 2011. gada 20. augustā. Jānis Innuss. «Radeviča iekļūst finālsacensībās; Grīvai personiskais rekords». sportacentrs.com, 2010. gada 27. jūlijā. Skatīts: 2011. gada 20. augustā. «Grīva kvalificējas Eiropas čempionātam». ventasbalss.lv. 2010. gada 20. jūlijā. Skatīts: 2011. gada 20. augustā. «Lauma Grīva ar personisko rekordu neiekļūst EČ finālā tāllēkšanā». delfi.lv. 2011. gada 5. martā. Skatīts: 2011. gada 20. augustā. Jānis Pārums. «Arājs finālā neiekļūst, Grīvai personiskais rekords». sportacentrs.com, 2011. gada 5. martā. Skatīts: 2011. gada 20. augustā. Jānis Pārums. «Arājs ceturtais Universiādē, Grīvām neveiksme». sportacentrs.com, 2011. gada 17. augustā. Skatīts: 2011. gada 20. augustā. «Sprinteris Arājs paliek uzreiz aiz goda pjedestāla Universiādē». delfi.lv. 2011. gada 17. augustā. Skatīts: 2011. gada 20. augustā. «Long jump women - final - results». sz2011.org. 2011. gada 17. augustā. Arhivēts no oriģināla, laiks: 2011. gada 7. oktobrī. Skatīts: 2011. gada 20. augustā. (angliski) «Results Summary (Women's Long Jump Qualifying Round)». sz2011.org. 2011. gada 16. augustā. Skatīts: 2011. gada 20. augustā.[novecojusi saite] (angliski) Jānis Pārums. «Radeviča nodrošina vietu finālsacensībās». sportacentrs.com, 2011. gada 27. augustā. Skatīts: 2011. gada 1. septembrī. «Radeviča kvalificējas pasaules čempionāta finālam». delfi.lv. 2011. gada 27. augustā. Skatīts: 2011. gada 1. septembrī. «Grīvai personiskais rekords – 6,86; izpildīts PČ un olimpiskais normatīvs». sportacentrs.com. Skatīts: 2011. gada 20. augustā. «„Ventspils šķēpos” Lauma Grīva tālumā aizlec 6,70 m». parsportu.lv. Skatīts: 2011. gada 20. augustā.[novecojusi saite] «Tāllēcēja Grīva izpilda PČ un Londonas olimpisko spēļu A normatīvu». apollo.lv. Arhivēts no oriģināla, laiks: 2011. gada 20. augustā. Skatīts: 2011. gada 20. augustā. Gundars Zaburdajevs. «Radeviča finālā, Arājs pusfinālā, Urtānam sacensības beigušās». Sportacentrs.com, 2012. gada 27. jūnijā. Skatīts: 2012. gada 27. jūnijā. «Radeviča iekļūst finālsacensībās, Grīvai olimpiāde beigusies». Sportacentrs.com. Skatīts: 2012. gada 8. augustā. «Laumai Grīvai 13. vieta Eiropas telpu čempionātā, Ikauniece pagaidām 12.vietā». Sportacentrs.com. 2013. gada 1. martā. Skatīts: 2013. gada 1. martā. VIDEO: Tāllēcēja Lauma Grīva izcīna 9.vietu pasaules čempionātā LSM Matīss Timofejevs. «Tāllēcēja Lauma Grīva karjeru noslēdz ar bronzu Latvijas čempionātā». Vikikrātuvē par šo tēmu ir pieejami multivides faili. Skatīt: Lauma Grīva. Olympedia profils (angliski) LOK profils IAAF profils (angliski) Trach and Field vieglatlētes profils (angliski) IAAF Dimanta līgas profils (angliski) Latvijas vieglatlēta(-es) profils LVS profils Sportsm profils[novecojusi saite]