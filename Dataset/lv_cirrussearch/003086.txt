Silbermond ir vācu rokgrupa. Grupas dalībnieki ir Stefānija Klosa, Andreass Novāks, Johannes Štolle un Tomass Štolle. Grupa ir izdevusi trīs studijas albumus: Verschwende Deine Zeit, Laut Gedacht, Nichts Passiert. Visi trīs albumi ir saņēmuši kādu sertifikātu trijās vāciski runājošās valstīs: Vācijā, Austrijā un Šveicē. Grupas pazīstamākās dziesmas ir "Krieger des Lichts", "Das Beste", "Irgendwas bleibt", "Symphonie". 2009. gadā grupa saņēma MTV Europe Music Award balvu kā Vācijas labākie izpildītāji. Tāpat grupa ir saņēmusi vairākus nacionāla mēroga apbalvojumus. Silbermond grupas dalībnieki pirmo reizi satikās 1998. gadā, lai startētu konkursā "ten Sing". Divus gadus vēlāk viņi nolēma dibināt savu grupu. Sākumā viņi darbojās ar nosaukumu Jast (nosaukums veidots pēc dalībnieku vārdu pirmajiem burtiem). 2001. gadā grupa mainīja nosaukumu uz Silbermond, sākumā izpildot dziesmas vācu valodā. 2004. gada februārī Silbermond uzstājās kā iesildītājmākslieki Dženetai Bīdermanei. Vēlāk viņi izdeva savu debijas singlu "Mach's DIR selbst", pēc tam sekoja debijas studijas albuma Verschwende deine Zeit izdošana, kas Vācijā un Austrijā tika sertificēts ar dubulto platīna disku. Pēc veiksmīgās debijas albuma izdošanas tika izdoti vēl trīs singli, tai skaitā viena no grupas slavenākajām dziesmām: "Symphonie". 2004. gada nogalē grupa devās koncerttūrē un 2005. gada aprīlī tika izdots grupas pirmais DVD Verschwende Deine Zeit - Live, kas Vācijā tika sertificēts ar zelta disku. 2006. gadā Silbermond izdeva otro studijas albumu Laut Gedacht. Albums ierindojās Vācijas un Austrijas topu 1. vietā. Trešais singls no šī albuma "Das Beste" kļuva par pirmo grupas dziesmu, kas ir ierindojies Vācijas singlu topa pirmajā vietā. 2007. gada 7. jūlijā grupa uzstājās Live Earth pasākuma ietvaros Hamburgā. Trešais albums Nichts Passiert tika izdots 2009. gada 20. martā. Tas iekļuva Vācijas, Austrijas un Šveices topu pirmajā vietā. Oficiālā mājaslapa (angliski) IMDb profils (angliski) MySpace profils (angliski) Oficiālais grupas fanu klubs (vāciski)