Microsoft Access ir relācijas datubāzes pārvaldības sistēma. Tā ir izveidota, lai lietotājiem atvieglotu darbu ar lieliem datu apjomiem. Visi datu bāzē izmantojamie objekti saistīti vienā kopīgā sistēmā. Šo saistību nodrošina saites starp tabulām. Microsoft Access galvenās objektu grupas. Datu tabula (Tables) – objekti, kuras veido un izmanto datu glabāšanai. Tabulas ir datubāzes pamats. Praktiski visa informācija tiek glabāta datu tabulās. Vaicājumi (Queries) – objekti, kuri ļauj lietotājam iegūt vajadzīgos datus no vienas vai vairākām datu tabulām, kā arī iepriekš izveidotiem vaicājumiem. Vaicājumus izmanto arī dažādu statistisku aprēķinu veikšanā. Accesā vēl ietilpst, tā saucamie, darbību vaicājumi. Ar to palīdzību var veidot jaunu datu tabulu, dzēst ierakstu grupu, pievienot ierakstus esošai datu tabulai, meklēt galvenajā tabulā nesaistītos ierakstus, kā arī meklēt ierakstus, kuriem sakrīt norādīto lauku vērtības. Formas (Forms) – objekti, kurus galvenokārt izmanto datu ievadam un attēlojumam uz ekrāna, vai lietotāja lietojumprogrammas objektu vadīšanai, piem., atver noteiktu formu datu ievadam vai izdrukā norādīto pārskatu. Izmantojot formas notikumus var palaist makrosus un programmu moduļus, t.i, automatizēt datu bāzi. Pārskati (Reports) – objekti, kurus izmanto dokumentu veidošanai. Tos var izvadīt uz ekrāna, izdrukāt vai iekļaut citā pielikumā. Datu pieejas lapas (Pages) ir Web dialoga lapas, kuras uztur dinamisku saiti ar datu bāzi, atļaujot ne tikai skatīties, bet arī mainīt un pievienot datus, izmantojot interneta pārlūkprogrammas. Makro (Macros) – objekti, kuri satur komandas noteiktu darbību veikšanai. Izmantojot makrosus, iespējams automatizēt datu ievadu, atlasīt nepieciešamo informāciju utt. Programmu kodi (Modules) - programmas Visual Basic for Application (VBA) programmēšanas valodā. Kam var izmantot Microsoft Access? Piemēram to var izmantot: Adrešu grāmatas izveidošanai Dažādas informācijas apkopošanai par darbiniekiem Preču uzskaitei un citam lietām Lai izveidot savu MS Access datu bāzi Pirms izveidot savu datu bāzi, ir nepieciešams zināt dažus nosacījumus.Šajā veidošanas procesā ļoti svarīgs ir sistēmas projektēšana un modelēšana. Šo sistēmu var salīdzināt ar ēku, kuru vēlamies būvēt. Un pirms šīs ēkas būvēšanas viss tiek rūpīgi apdomāts: cik liela būs ēka, kas tajā dzīvos, kādas telpas vēlamies. Tikai pēc tam šī informācija tiek nodotas projektētājiem un tikai vēl pēc tam tiek sākta ēkas būvniecība. Arī datubāzes veidošanā svarīgi apdomāt vairākus jautājumus, piemēram, kam paredzēta sistēma, kādu informāciju vēlamies tajā apstrādāt utml. Galveno atbilžu kopumu, kas sniedz atbildes uz globāliem sistēmas jautājumiem sauc par sistēmās specifikāciju.