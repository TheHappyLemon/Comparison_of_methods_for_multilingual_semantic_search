Salavecis, Salatēvs jeb Salatētis (krievu: Дед Мороз, baltkrievu: Дзед Мароз; ukraiņu: Дід Мороз) ir Krievijā izplatīts tradicionāls folkloras tēls, kas ir analogs Latvijas Ziemassvētku vecītim. Salavecis dāvanas bērniem nes Jaungada naktī. Tēla saknes ir meklējamas slāvu mitoloģijā. Padomju Savienības pastāvēšanas sākumā Salavecis bija aizliegts, bet vēlāk tas kļuva par nozīmīgu Padomju Savienības kultūras simbolu. Laika gaitā izveidojās tradīcija, ka pasākumus bērniem Salavecim palīdz vadīt Sniegbaltīte, kura ir viņa mazmeita. Krievijā par Salaveča dzīves vietu uzskata Veļikijustjugu, Vologdas apgabalā. «Rīgas domē viesosies Krievijas galvenais Salavecis». Delfi. 2010. gada 23. decembris. Skatīts: 2019. gada 24. aprīlī.