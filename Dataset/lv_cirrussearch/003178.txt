Pols Štjastnijs (slovāku: Paul Stastny; dzimis 1985. gada 27. decembrī Kvebekā, Kanādā) ir bijušais slovāku izcelsmes ASV hokejists, spēlēja centra uzbrucēja pozīcijā, bijušais ASV hokeja izlases dalībnieks. Savas hokejista karjeras laikā pārstāvējis NHL klubus Karolīnas "Hurricanes", Kolorado "Avalanche", Sentluisas "Blues", Vinipegas "Jets", Vegasas "Golden Knights" un Vācijas klubā Minhenes "Red Bull". Pola tēvs ir Peters Štjastnijs. Viņa vecākais brālis Jans arī ir profesionāls hokejists. 2005. gada NHL darftā Kolorādo "Avalanche" Štjastniju izvēlējās ar kopējo 44. kārtas numuru. "Avalanche" sastāvā Štjastnijs debitēja 2006.—07. gada sezonā. Ar 78 punktiem jau savā pirmajā sezonā viņš bija trešais rezultatīvākais "Avalanche" spēlētājs aiz Džo Sakika un Endrū Bruneta. 2008. gadā uzbrucējs sāka pildīt kapteiņa palīga funkcijas. 2009.—10. gada sezonu uzbrucējs noslēdza ar 79 punktiem. Tā ir Štjastnija līdz šim rezultatīvākā NHL sezona. 2014. gada vasarā Štjastnijs noslēdza cetru gadu līgumu ar Sentluisas "Blues", savukārt 2018. gada ievadā tika aizmainīts uz Vinipegas "Jets", kopā ar komandu sasniedzot Stenlija kausa izcīņas Rietumu konferences finālu. Vasarā noslēdza trīs gadu līgumu ar Vegasas "Golden Knights". 2020. gada oktobrī Štjasntijs tika aizmainīts atpakaļ uz Vinipegas "Jets". Kā brīvais aģents no "Jets" Štjastnijs pievienojās savam piektajam klubam un pirmajai Austrumu konferences komandai, 2022. gada 23. augustā parakstot viena gada līgumu par 1,5 miljoniem ASV dolāru ar Karolīnas "Hurricanes". Stenlija kausa izslēgšanas spēļu pirmās kārtas 6. spēlē pret Ņujorkas "Islanders" Štjastnijs pagarinājumā guva uzvaras vārtus, izcīnot uzvaru sērijā un iekļūstot nākamajā kārtā. 2023. gada 31. oktobrī Štjastnijs paziņoja, ka pēc 17 sezonām aiziet no profesionālā hokeja. Kopā ar ASV izlasi ir izcīnījis sudraba medaļu 2010. gada Ziemas Olimpiādē, kā arī bronzas medaļu 2013. gada Pasaules čempionātā. 2013. gadā tika iekļauts arī turnīra simboliskajā izlasē. Štjastnijs izlases sastāvā spēlējis arī 2007. un 2012. gada Pasaules čempionātos. Eliteprospects profils (angliski) NHL.com profils (angliski) The Internet Hockey Database profils (angliski) https://www.nhl.com/ice/page.htm?id=66980 https://www.nhl.com/hurricanes/news/canes-sign-stastny-to-one-year-deal-335355982 https://www.nhl.com/news/carolina-hurricanes-new-york-islanders-game-6-recap-343602842 https://www.nhl.com/hurricanes/news/stastny-announces-retirement