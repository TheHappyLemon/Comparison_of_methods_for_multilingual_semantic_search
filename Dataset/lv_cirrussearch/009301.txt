Maikls "Maiks" Loids Millers (angļu: Michael "Mike" Lloyd Miller; dzimis 1980. gada 19. februārī Mičelā, Dienviddakotas štatā, ASV) ir amerikāņu basketbolists, spēlē uzbrūkoša aizsarga un vieglā uzbrucēja pozīcijā. Pašlaik (2014) pārstāv NBA klubu Klīvlendas "Cavaliers". 2000. gada NBA draftā viņu Orlando "Magic" izraudzījās ar kopējo piekto kārtas numuru. Debijas sezonā viņš tika atzīts par sezonas labāko debitantu, kas ir augstākais individuālais sasniegums M. Millera karjerā. Turpmāk basketbolists ir pārstāvējis Memfisas "Grizzlies", Minesotas "Timberwolves", Vašingtonas "Wizards" un kopš 2010.—2011. gada sezonas sākuma arī Maiami "Heat". 2011. gadā kvalificējies finālsērijai, tomēr jau nākamajā sezonā izcīnīja NBA čempiontitulu. Arī 2013. gadā tika izcīnīts NBA čempiontituls, šoreiz finālā tika uzvarēta Sanantonio "Spurs" vienība. 2013.—2014. gada sezona tika aizvadīta Memfisas "Grizzlies" sastāvā, 2014. gada augustā pievienojās Klīvlendas "Cavaliers" klubam. ASV basketbola izlases sastāvā uzvarējis 2007. gada Amerikas čempionātā. «Miller signs five-year deal with Heat». Arhivēts no oriģināla, laiks: 2012. gada 9. novembrī. Skatīts: 2012. gada 22. jūnijā. NBA profils (angliski)