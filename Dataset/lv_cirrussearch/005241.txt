}} Rebeka Adlingtona (angļu: Rebecca Adlington; dzimusi 1989. gada 17. februārī Mensfīldā, Anglijā) ir bijusī angļu peldētāja, galvenokārt startēja brīva stila peldēšanas sacensībās. Piedalījusies divās Olimpiskajās spēlēs (2008, 2012). 2008. gadā Pekinā uzvarēja 400 m un 800 m brīvā stila distancēs, pēc četriem gadiem Londonā šajās disciplīnās izcīnīja bronzas medaļu. R. Adlingtona ir pirmā Lielbritānijas olimpiskā čempione peldēšanā kopš 1988. gada, pirmā Lielbritānijas peldētāja, kas izcīnījusi divas zelta medaļas kopš 1908. gada, panākumiem bagātākā peldētāja no Lielbritānijas pēdējo 100 gadu laikā. Pasaules čempionātā garajā baseinā ir izcīnījusi zeltu (2011. gads Šanhaja — 800 m brīvā stila distance), sudrabu (2011. gads Šanhaja — 400 m brīvā stila distance) un divas bronzas 2009. gadā Romā (400 m brīvā stila distance un 4×200 m brīvā stila stafete). 2013. gadā paziņoja par karjeras beigšanu. «Video review — Adlington is GB's golden girl». BBC Sport. 2008. gada 24. augusts. Skatīts: 2008. gada 5. septembris. «Rebecca Adlington: Time right to retire from swimming». BBC Sport. Skatīts: 2013. gada 5. februāris. Oficiālā tīmekļa vietne (angliski) Olympedia profils (angliski) Munzüger Sport profils (vāciski) FINA profils (angliski) Swimrankings profils (angliski) Starptautiskās peldēšanas slavas zāles profils (angliski) British Swimming profils (angliski)