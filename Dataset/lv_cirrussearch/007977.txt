Šis raksts ir par matemātiķi. Par orbitālo observatoriju skatīt rakstu Euclid. Eiklīds (grieķu: Εὐκλείδης, Eukleidēs), pazīstams arī kā Aleksandrijas Eiklīds, bija sengrieķu matemātiķis. Viņu bieži sauc par ģeometrijas tēvu. Ir pretrunīgi dzimšanas dati. Pēc dažādiem avotiem Eiklīds ir dzīvojis 365-300 p.m.ē., 325-265 p.m.ē vai 315-255 p.m.ē. Eiklīds dzimis Atēnās un bijis Platona skolnieks. Darbojies Aleksandrijā, kur izveidojis matemātikas skolu. Nozīmīgākais Eiklīda darbs ir "Elementi" (13 grāmatas), kur aplūkota planimetrija, stereometrija un skaitļu teorija. Tas ir pirmais mēģinājums konstruēt ģeometrijas loģisko uzbūvi, izmantojot aksiomātiku. Šis darbs ietekmēja matemātikas attīstību līdz pat mūsdienām. Eiklīdam ir arī darbi astronomijā, optikā un mūzikā. "Elementos" aprakstītā ģeometrijas sistēma ilgu laiku bija pazīstama vienkārši kā "ģeometrija" un tika uzskatīta par vienīgo iespējamo ģeometriju. Mūsdienās to dēvē par Eiklīda ģeometriju, lai atšķirtu no neeiklīda ģeometrijām, kuras tika atklātas 19. gadsimtā. Eiklīda algoritms