Žagaņa (poļu: Żagań, vēsturiski Zāgana (vācu: Sagan)) ir pilsēta Polijas rietumos pie Bobras upes, Lubušas vojevodistes dienvidos. Pilsētā bāzējas Polijas armijas 11. tanku divīzija (11 Lubuska Dywizja Kawalerii Pancernej). 1274. gadā kļuva par Žagaņas hercogistes centru. Iesākumā hercogiste piederēja Pjastu dinastijas pārstāvjiem, līdz 15. gadsimta sākumā Žagaņas hercogiste tika pārdota Saksijas hercogam. 1549. gadā Saksijas kūrfirsts Žagaņu atdeva Bohēmijas karalim Ferdinandam I. Savukārt Ferdinands II 1627. gadā pilsētu piešķīra savam ģenerālim Albrehtam Vallenšteinam. Vēlāk pilsēta piederēja Lobkovicu dzimtai līdz 1742. gadā pēc Pirmā Silēzijas kara, pilsēta iekļāvās Prūsijas Karalistes sastāvā. 1786. gadā hercogisti iegādājās pēdējais Kurzemes hercogs Pēteris Bīrons. No 1843. gada līdz mūža galam pilī dzīvoja Pētera Bīrona meita Doroteja Bīrona, savulaik ietekmīgā Francijas politiķa Taleirāna mīļākā. Otrā pasaules kara laikā pilsētas pievārtē atradās liela karagūstekņu nometne — Stalag Luft III. Notikumiem nometnē kara laikā veltīta pazīstamā 1963. gada ASV filma "Lielā bēgšana" (režisors Džons Stērdžiss). Kara laikā Žagaņā dienēja daļa no latviešu aviatoriem no Luftwaffen-Legion Lettland. Pēc kara Žagaņā dislocējās Padomju armijas 20. tanku divīzija. Žagaņa kopā ar visu Silēziju tika piešķirta Polijai. Vācu botāniķa Ādolfa Englera (Adolf Engler, 1844 – 1930) un poļu futbolista Lukaša Gargulas (Łukasz Garguła, 1981) dzimtā pilsēta. Bīronu pils Žagaņā (Pałac Lobkowitzów w Żaganiu) Žagaņas Marijas debessbraukšanas baznīca (Kościół Wniebowzięcia Najświętszej Maryi Panny w Żaganiu) Bīronu pils Žagaņā Žagaņas Marijas debessbraukšanas baznīca https://bdl.stat.gov.pl/api/v1/data/localities/by-unit/020811410021-0988661?var-id=1639616&format=jsonapi; P2701: JSON; pārbaudes datums: 4 oktobris 2022.