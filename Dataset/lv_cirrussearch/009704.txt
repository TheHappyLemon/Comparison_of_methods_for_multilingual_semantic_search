Bredlijs Glenns Ričardss (angļu: Bradley Glenn Richards; dzimis 1980. gada 2. maijā) ir profesionāls kanādiešu hokejists, spēlē centra uzbrucēja pozīcijā, bijis Kanādas hokeja izlases dalībnieks. Pašlaik (2015) pārstāv Nacionālās hokeja līgas vienību Detroitas "Red Wings". 1998. gada NHL draftā viņu Tampabejas "Lightning" izraudzījās ar kopējo 64. kārtas numuru. "Lightning" sastāvā aizvadīja savas profesionāļa karjeras pirmās četras sezonas. Debijas sezonā viņš tika iekļauts līgas simboliskajā debitantu izlasē. NHL lokauta laikā spēlēja Krievijas Superlīgas klubā Kazaņas "Ak Bars", savukārt nākamās trīs sezonas atkal aizvadīja "Lightning" sastāvā. 2004. gadā "Lightning" sastāvā izcīnīja Stenlija kausu. Vēlāk uzbrucējs četras sezonas pārstāvēja Dalasas "Stars". 2011. gada vasarā Ričardss noslēdza deviņu gadu līgumu ar Ņujorkas "Rangers" vienību. 2013.—14. gada sezonā kopā ar "Rangers" sasniedza Stenlija kausa finālu, tajā gan piekāpjoties Losandželosas "Kings" hokejistiem. Pēc sezonas beigām "Rangers" Ričardsa līgumu izpirka. Jūlija sākumā Ričardss noslēdza viena gada līgumu ar Čikāgas "Blackhawks", kopā ar komandu izcīnot Stenlija kausu. Vasarā hokejists noslēdza viena gada līgumu ar Detroitas "Red Wings". Vikikrātuvē par šo tēmu ir pieejami multivides faili. Skatīt: Breds Ričardss. Oficiālā tīmekļa vietne (angliski) Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)