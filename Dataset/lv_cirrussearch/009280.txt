Tiesu pils (franču: Palais de Justice) ir Briseles tiesas ēka. Tā ir viens no ievērojamākajiem apskates objektiem pilsētā, kā arī viena no pasaulē lielākajām 19. gadsimta celtnēm. Tiesu pils atrodas Briseles augšpilsētā. Tiesu pils celtniecību ieplānoja Beļģijas karalis Leopolds II. Tas bija varenākais no visiem šī karaļa projektiem. Pils platība ir lielāka nekā Svētā Pētera bazilikai Romā, tāpēc tā ir redzama gandrīz no ikvienas pilsētas vietas. Tā tika būvēta arhitekta Žozefa Pūlārta vadībā laikā no 1866. līdz 1883. gadam. Iedvesmu tiesu pils projektam arhitekts smēlies, ietekmējoties no klasisko tempļu arhitektūras. Pats arhitekts nepiedzīvoja tiesu pils atklāšanu, jo mira 1879. gadā. Arī mūsdienās tiesu pils savas funkcijas nav mainījusi, būdama pilsētas tiesas mītne. Kopš 1984. gada ēkā notiek renovācija. Tās mērķis ir jumta un sienu labošana un nostiprināšana, kā arī jauna slāņa uzklāšana kupola apzeltījumam. 2002.–2003. gadā tika atjaunots jumts un nostiprināta tā nesošā struktūra. 2003. gadā no kupola tika noņemtas aizsargplēve un tas atkal bija redzams pilsētas panorāmā. Taču progress ir bijis lēns un 2013. gadā remontdarbi bija nepieciešami desmit gadus vecajām sastatnēm, kas bija aprūsējušas un kļuvušas nedrošas. «Bruxelles redécouvre son palais de justice». Luxemburger Wort - Edition francophone (franču). 2019-08-08. Skatīts: 2021-10-29. DH Les Sports+. «La coupole du Palais de Justice à nouveau blinquante». DH Les Sports + (franču), 2003-08-30. Skatīts: 2022-01-13. «Stellingen Brussels justitiepaleis zelf aan restauratie toe» (holandiešu). De Standaard. 2013. gada 30. novembris. Skatīts: 2014. gada 23. jūnijs. Vikikrātuvē par šo tēmu ir pieejami multivides faili. Skatīt: Briseles Tiesu pils.