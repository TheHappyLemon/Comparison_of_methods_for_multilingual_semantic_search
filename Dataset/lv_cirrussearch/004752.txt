"Septītais zīmogs" (zviedru: Det sjunde inseglet) ir 1957. gada Zviedrijas filma, kuras režisors ir Ingmars Bergmans. Filmas sižets risinās melnās nāves pandēmijas laikā un tajā attēlots viduslaiku bruņinieka (Makss fon Sīdovs) ceļojums un viņa šaha spēle ar Nāves personifikāciju, kas ieradusies, lai atņemtu viņa dzīvību. Bergmans šo filmu veidoja pēc viņa sarakstītas lugas "Koka glezna" motīviem. Nosaukums attiecas uz teksta fragmentu no Jāņa atklāsmes grāmatas, kas minēts gan filmas sākumā, gan beigās un sākas ar vārdiem: "Un kad Jērs atdarīja septīto zīmogu, kādu pusstundu debesīs iestājās klusums." (Jāņa atklāsmes grāmata 8:1). Klusuma motīvs šajā fragmentā attiecas uz "Dieva klusumu" — galveno filmas tematu. To uzskata par vienu no nozīmīgākajām 20. gadsimta filmām. Filmai Bergmanu iedvesmoja glezna "Nāve spēlē šahu" Tebī baznīcā netālu no Stokholmas. Melvins Brags. The Seventh Seal (Det Sjunde Inseglet). BFI Publishing, 1998. 45. lpp. Eva Bäckstedt. «Albertus Pictor i nytt ljus». Skatīts: 2017. gada 28. septembrī. «Miris zviedru režisors Ingmars Bergmans». LETA. Skatīts: 2017. gada 28. septembrī.[novecojusi saite] IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Filmas scenārijs (zviedriski)