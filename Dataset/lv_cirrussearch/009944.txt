Pērs Albins Hānsons (Per Albin Hansson, dzimis 1885. gada 28. oktobrī Malmes pievārtē, miris 1946. gada 6. oktobrī Stokholmā) bija zviedru politiķis, Zviedrijas premjerministrs (1932—1936, 1936—1946), Zviedrijas Sociāldemokrātiskās partijas (Sveriges socialdemokratiska arbetareparti) līderis (1925—1946). Viens no zviedru labklājības valsts (Folkhemmet) arhitektiem. Nosargāja Zviedrijas neitralitāti 2. pasaules karā, tomēr bija spiests atļaut vācu karaspēka tranzītu caur Zviedriju. Miris ar sirdstrieku, izkāpjot no tramvaja ceļā uz mājām no darba.