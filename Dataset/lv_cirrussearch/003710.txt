Irina Rodņina (krievu: Ирина Константиновна Роднина; dzimusi 1949. gada 12. septembrī Maskavā, PSRS) ir bijusī krievu daiļslidotāja. I. Rodņina ir viena no veiksmīgākajām daiļslidotājām pasaulē, viņa izcīnīja 10 Pasaules čempiones titulus pēc kārtas (1969—78) un trīs Olimpiskās čempiones titulus pēc kārtas (1972, 1976, 1980). Panākumus guvusi pāru slidojumos kopā ar Alekseju Ulanovu un Aleksandru Zaicevu. Pēc profesionālās karjeras beigām sākusi trenēt jaunos audzēkņus. 1988. gadā uzņemta Starptautiskajā sieviešu sporta slavas zālē un 1989. gadā — Daiļslidošanas slavas zālē. Tāpat ir saņēmusi visaugstāko balvu daiļslidošanā: Žāka Fevarta balvu. Olympedia profils (angliski) Munzüger Sport profils (vāciski) Olympic.org profils (angliski) Encyclopedia Britannica profils (angliski)