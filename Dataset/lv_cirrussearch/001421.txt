Sojuz TMA-18 (krievu: Союз ТМА-18; angļu: Soyuz TMA-18) bija pilotējams Krievijas kosmosa kuģis apkalpes nogādāšanai uz Starptautisko kosmisko staciju (SKS). Starts notika 2010. gada 2. aprīlī. Uz zemes nolaižamais aparāts atgriezās 2010. gada 25. septembrī. Kuģa Sojuz TMA-18 apkalpe augšupceļā un lejupceļā: Rezerves apkalpe: Aleksandrs Samokutjajevs (Александр Михайлович Самокутяев), komandieris  Krievija Andrejs Borisenko (Андрей Борисенко), lidojuma inženieris  Krievija Skots Kelijs (Scott J. Kelly), lidojuma inženieris, NASA,  ASV Starts notika 2010. gada 2. aprīlī 04:04:33 UTC no Baikonuras kosmodroma ar nesējraķeti Sojuz-FG. Ar SKS kosmosa kuģis saslēdzās 4. aprīlī 05:24:50 UTC pie moduļa Poisk. Atvienošanās no stacijas bija paredzēta 2010. gada 24. septembrī 01:39 UTC, bet tā nenotika tehnisku sarežģījumu dēļ. Tika nolemts atvienošanos pārcelt uz 25. septembri, lai atrastu kļūmes iemeslu. Drīz tika noskaidrots, ka datoram tika dots signāls, ka pārejas telpa nav hermetiska. Vēlāk izrādījās, ka saslēgšanās mehanismā bija iekļuvusi nolūzusi skrūve. Sojuz TMA-18 atvienojās 2010. gada 25. septembrī 02:02:12 UTC. Kosmosa kuģa dzinēji bremzēšanas manevram tika ieslēgti 04:31:17 UTC. Nolaižamais aparāts veica nosēšanos 05:23 UTC 35 km uz dienvidaustrumiem no Arkalikas Kazahstānā. Sojuz TMA-18 lapa SKS Lidojumu vadības centrā Arhivēts 2010. gada 10. augustā, Wayback Machine vietnē. (krieviski)