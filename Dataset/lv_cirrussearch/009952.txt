Kaspars Vecvagars (dzimis 1993. gada 3. augustā Rīgā) ir bijušais latviešu basketbolists, spēlēja saspēles vadītāja pozīcijā. Noslēdzis karjeru 2023. gadā, pievērošoties trenera darbam. Vairākas sezonas aizvadījis labākajā Lietuvas klubā Kauņas "Žalgiris", trīsteiz kļūstot par Lietuvas Basketbola līgas čempionu. Spēlējis arī Latvijas komandā Rīgas VEF. Bijis Latvijas basketbola izlases spēlētājs. 2023. gadā paziņojis par karjeras beigām un pievienpojies Latvijas Basketbola līgas (LBL) "Valmiera Glass VIA" treneru korpusam. Viņa tēvs Arnis Vecvagars ir bijušais basketbolists, spēlējis Latvijas izlases sastāvā, tagad — treneris, bijis Latvijas basketbola izlases galvenais treneris. 2009.—2010. gada sezonu K. Vecvagars aizvadīja Kauņas "Žalgiris" jaunatnes komandas sastāvā, spēlēja jaunatnes Eirolīgas finālā. "Žalgiris" pieaugušo komandas sastāvā spēlēja no 2013. gada, trīs reizes kļuvis par Lietuvas Basketbola līgas čempionu (2014, 2015, 2016). 2012. gadā saņēmis Valdemāra Baumaņa kausu. 2016. gada vasarā K. Vecvagars pievienojās LBL klubam Rīgas VEF, kura sastāvā 2017. gada pavasarī kļuva par LBL čempionu, lielāko sezonas daļu gan izlaižot dēļ traumas. 2019. gada rudenī, pēc dažām spēlēm BK Jūrmala sastāvā, noslēdza līgumu ar Spānijas LEB līgas (otrā pēc spēka) klubu Palencia. Kopš 2020. gada pārstāvēja citu Spānijas klubu Força Lleida CE, bet kopš 2021. gada vasaras Bàsquet Girona, kas spēlē pēc spēka otrajā līgā LEB Oro. Šajā komandā viņa komandas biedrs bija Spānijas basketbola leģenda Marks Gazols. 20223. gadā spēlēja Nīderlandes klubā Heroes Den Bosch, bet martā tika izplatīta informācija, ka K. Vecvagars beidz spēlētāja karjeru un pievienojas Latvijas kluba "Valmiera Glass VIA" treneru korpusam kā Oskara Virša asistents. Spēlējis visu vecumu Latvijas jaunatnes izlasēs. 2010. gada Eiropas U-18 čempionātā K. Vecvagars kopā ar Latvijas izlasi izcīnīja trešo vietu. Savukārt Latvijas U-19 izlases sastāvā izcīnīja 10. vietu 2011. gada Pasaules U-19 čempionātā, kas norisinājās Latvijā. Izcīnījis sudraba medaļu Eiropas U-20 čempionātā 2013. gadā. Pieaugošo Latvijas basketbola izlases sastāvā spēlēja 2015. gada Eiropas čempionātā, kur komanda ieņēma 8. vietu. Ar Žalgiris kvalitātes zīmi Arhivēts 2011. gada 30. jūlijā, Wayback Machine vietnē., sporto.lv Kaspars Vecvagars Arhivēts 2011. gada 17. novembrī, Wayback Machine vietnē., basket.lv Pasaules labākie juniori Liepājā, Valmierā un Rīgā, sportacentrs.com «Valdemāra Baumaņa kauss – Gunai Lagzdiņai un Kasparam Vecvagaram». Basket.lv. Arhivēts no oriģināla, laiks: 2012. gada 8. decembrī. Skatīts: 2012. gada 7. jūnijā. «Kluba treneru korpusam pievienojas pieredzējušais spēlētājs Kaspars Vecvagars». vgvia.lv (lv-lv). Skatīts: 2023-03-12. «Bronze For Latvia After Great Second Half Against Serbia». FIBA Europe. Skatīts: 2011. gada 15. jūnijā. (angliski) Jānis Innuss. «Juniori grauj serbus un izcīna Eiropas bronzu». sportacentrs.com, 2010. gada 1. augustā. Skatīts: 2011. gada 15. jūnijā. «Latvijas U-19 izlase paliek desmitā PČ». delfi.lv. 2011. gada 9. jūlijā. Arhivēts no oriģināla, laiks: 2011. gada 11. jūlijā. Skatīts: 2011. gada 9. jūlijā. Jānis Pārums. «Latvijas juniori desmitie pasaulē». sportacentrs.com, 2011. gada 9. jūlijā. Skatīts: 2011. gada 9. jūlijā. DraftExpress profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski) LBS profils FIBA Europe profils (angliski) FIBA profils (angliski)