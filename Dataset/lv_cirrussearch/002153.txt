"Bābeles tornis" (1563) ir Pītera Brēgela Vecākā glezna. Gleznas pamatā ir Bībeles sižets par Bābeles torni, kas vēsta, ka cilvēki vēlējušies uzcelt torni, kas sniegtos līdz debesīm, bet Dievs viņus sodījis par lepnību un atņēmis kopīgo valodu, tāpēc viņi vairs nav varējuši saprasties un torni nav pabeiguši. Gleznā torni ieradies apskatīt karalis Nimrods, kurš pavēlēja to uzcelt. Šo Bībeles sižetu Brēgels gleznojis vismaz divreiz, taču saglabājušās tikai divas no gleznām — "Bābeles tornis" un ""Mazais" Bābeles tornis". Brēgels Bībeles sižetu atainojis ar daudzām reālistiskām detaļām — piemēram, fonā attēlojot pilsētu, torni novietojot netālu no ūdens, pa kuru iespējams pievest materiālus, precīzi attēlojot pacelšanas iekārtas utt.