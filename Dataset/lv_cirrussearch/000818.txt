Žanna Juškāne (dzimusi 1989. gada 5. oktobrī Rēzeknē) ir latviešu biatloniste. Pasaules kausā startē kopš 2007.—2008. gada sezonas. Izglītību ieguvusi Alūksnes vidusskolā un LSPA. 2008. gada Pasaules čempionātā Estešundā Ž. Juškāne ieņēma 93. vietu sprintā, 2010. gada Pasaules čempionāta junioriem viņa izcīnīja 16. vietu 12,5 km iedzīšanas distancē. Savās pirmajās Olimpiskajās spēlēs 2010. gadā Vankūverā Ž. Juškāne 7,5 km sprintā ieguva 79. vietu, kā arī 84. vietu 15 km distancē un ar Latvijas komandu 19. vietu stafetē. 2012. gada 1. martā Ž. Juškāne sasniedza savu tobrīd labāko rezultātu Pasaules kausa posmā, finišējot 43. vietā sprintā un pirmo reizi karjerā kvalificējoties iedzīšanai. Sekojošajā iedzīšanas distancē sportiste gan pieļāva 10 kļūdas šautuvē un palika pēdējā no finišējušajām sportistēm. 2013. gada sākumā Ž. Juškāne Latvijas izlases iekšējā konkurencē pārspēja Baibu Bendiku un būs vienīgā Latvijas biatloniste, kas startēja 2014. gada ziemas olimpiskajās spēlēs Sočos. Tajās ieņēma 79. vietu sprintā, savukārt 15 km distancē nefinišēja. 2014. gada 13. martā Pasaules kausa posmā Kontiolahti Ž. Juškāne, šaujot bez kļūdām, ieguva 24. vietu sprinta distancē, kas ir viņas labākais sasniegums Pasaules kausa posmos. Edmunds Novickis. «Sensacionāls zelts Kuzminai, labākā latviete - Krūmiņa». sportacentrs.com, 2010. gada 14. februārī. Skatīts: 2010. gada 14. februārī. Biatlonistei Juškānei karjeras labākais sasniegums PK posmā Delfi.lv Vikikrātuvē par šo tēmu ir pieejami multivides faili. Skatīt: Žanna Juškāne. Olympedia profils (angliski) LOK profils IBU profils (angliski) biathlon.com.ua profils (ukrainiski)