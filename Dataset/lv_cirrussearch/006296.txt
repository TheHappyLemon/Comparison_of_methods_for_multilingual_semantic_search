Sojuz-TMA (krievu: Союз-ТМА) Krievijā būvēta kosmosa kuģa Sojuz pēdējā modifikācija, kas tika pielāgota Starptautiskās kosmiskās stacijas īpašajām vajadzībām. Sojuz-TMA izmanto apkalpju nogādāšanai uz Starptautisko kosmisko staciju un atpakaļ uz zemi, kā arī kalpo kā stacijas "glābšanas laiva". Tiek palaists ar nesējraķeti Sojuz-FG no Baikonuras kosmodroma Kazahstanā. Sojuz-TMA lidojuma maksimālais ilgums: 14 dienas (autonomā lidojumā) vai 200 dienas (pievienotam pie orbitālās stacijas). Masa aptuveni 7,2 t. Apkalpes locekļu skaits: 3.