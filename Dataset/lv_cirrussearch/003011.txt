WNBA drafts ir ikgadējs ASV basketbola notikums, kurā Sieviešu Nacionālās Basketbola asociācijas (WNBA) 12 vienības izvēlās jaunās spēlētājas. Parasti tās ir basketbolistes no ASV universitātēm, NCAA čempionāta. Tāpat draftā piedalās labākās spēlētājas no citām valstīm un kontinentiem. Pirmais WNBA drafts notika 1997. gadā. Pašlaik ir spēkā likums, kas paredz, ka WNBA var debitēt tikai 22 gadus sasniegušās spēlētājas. WNBA draftā ir izvēlētas četras latviešu spēlētājas. 2004. gadā ar 31. numuru Indiānas "Fever" izraudzījās Ievu Kubliņu, 2006. gadā Detroitas "Shock" ar 35. numuru draftēja Zani Teilāni, bet 2011. gadā Losandželosas "Sparks" ar 29. numuru draftēja Elīnu Babkinu. 2020. gada WNBA draftā par visu laiku visaugstāk draftēto latviešu spēlētāju kļuva Kitija Laksa, kuru Sietlas "Storm" izraudzījās ar kopējo 11. numuru pirmajā kārtā. basket.lv. «WNBA draftā Kitiju Laksu izvēlas “Seattle Storm”». Arhivēts no oriģināla, laiks: 2022. gada 8. janvārī. Skatīts: 2022. gada 8. janvārī.