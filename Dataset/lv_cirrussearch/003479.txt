Smecernieku dzimta (Curculionidae) ir visēdāju vaboļu dzimta. Latvijā sastopamas 373 sugas. Ķermenis 1,5-20 mm garš. Raksturīga smecerī izstiepta galvas priekšējā daļa ar grauzējtipa mutes orgāniem. Taustekļi galvenokārt elkoņveida, piestiprināti smecerim. Ar augšžokļiem izgrauž augā padziļinājumu, kurā iedēj olas. Daudzas šīs dzimtas sugas ir lauksaimniecības kaitēkļi. Dzimtā ir arī dažas sugas, kas tiek izmantotas kā "bioloģiski aģenti", kas noēd nezāles. Viens no spilgtākajiem piemēriem ir divu Cyrtobagous ģints sugu no Brazīlijas introducēšana Austrālijā 1983. gadā, lai cīnītos ar Salvinia molesta. Latvijā sastopamu smecernieku sugu saraksts Dmitrijs Teļnovs (2004). Latvijas Entomoloģijas biedrība. Latvijas vaboļu (Insecta: Coleoptera) sugu saraksts. ISBN 9984-9768-0-7 Alonso-Zarazaga, M.A. & Lyal, C.H.C. 1999: A world catalogue of families and genera of Curculionoidea (Insecta: Coleoptera) (excepting Scolytidae and Platypodidae). Entomopraxis. Barcelona: 315 pp.