Unione Calcio Sampdoria ir Itālijas futbola klubs no Dženovas, kurš spēlē Itālijas čempionāta augstākajā līgā - A sērijā. Klubs izveidots 1946. gadā, apvienojoties diviem klubiem, kuri veidojušies 1890. gados — Sampierdarenese un Andrea Doria. Gan komandas nosaukumā, gan formās ir atsauces uz šiem abiem klubiem. Nosaukums veidots kā abu klubu nosaukumu kombinācija, formās izmantotas abu klubu krāsas (zili-balts un melni-sarkans) vienotā dizainā. Komandas krāsas ir zila un balta ar sarkanām un melnām svītrām. Komanda mājas spēles aizvada Luidži Ferrarisa stadionā, kura ietilpība ir 36 536 skatītāju vietas. Stadions tiek dalīts ar otru pilsētas kubu, Genoa C.F.C.. Spēles starp abām komandām tiek sauktas par Derby della Lanterna. Sampdoria scudetto titulu ir ieguvusi tikai vienreiz, 1990.–1991. gada sezonā. Klubs četras reizes uzvarējis Itālijas kausa turnīrā (1985., 1988., 1989., un 1994.) un vienreiz Itālijas superkausā. Lielākais sasniegums Eiropas klubu turnīros ir uzvara Kausu ieguvēju kausā 1990. gadā, finālā ar 2–0 pagarinājumā uzvarot Briseles "Anderlecht". Komanda sasniedza arī Eiropas čempionvienību kausa finālu 1992. gadā, kur pagarinājumā zaudēja FC Barcelona ar 1–0. Sastāvs 2022. gada 25. martā. A sērija Čempioni (1): 1990–91 Itālijas kauss Kausa ieguvēji (4): 1984–85, 1987–88, 1988–89, 1993–94 Finālisti (3): 1985–86, 1990–91, 2008–09 Itālijas superkauss Kausa ieguvēji (1): 1991 B sērija Čempioni (1): 1966–67 Vicečempioni (2): 1981–82, 2002–03 Eiropas Čempionvienību kauss Finālisti (1): 1991–92 UEFA Kausu ieguvēju kauss Kausa ieguvēji (1): 1989–90 Finālisti (1): 1988–89 UEFA Intertoto kauss Uzvarētāji (1): 2007 «www.genoacfc.it». Arhivēts no oriģināla, laiks: 2001. gada 9. decembrī. Skatīts: 2007. gada 20. jūnijs. «UEFA Cup Winners' Cup - 1989/90». UEFA.com. Arhivēts no oriģināla, laiks: 2010. gada 13. novembrī. Skatīts: 2015. gada 2. decembrī. «UEFA Champions League 1991/92 - History». UEFA.com. Skatīts: 2015. gada 2. decembrī. «Prima Squadra» (itāļu). U.C. Sampdoria. Skatīts: 2020. gada 15. oktobrī. Sampdoria oficiālā vietne Neoficialā vietne Sampdoria statistika The story told through UC Sampdoria collectables