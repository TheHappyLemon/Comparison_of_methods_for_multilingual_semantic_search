Bambusi (latīņu: Bambuseae) ir viena no graudzāļu dzimtas ciltīm. Bambusi ir ļoti vērtīgi un plaši izplatīti augi. Lai gan bambusi atgādina kokus, tie patiesībā pieder pie zālēm, konkrēti, graudzālēm. Bambusi galvenokārt aug Āzijā un Indijas, Klusā okeāna salās. Lai gan bambusi ir tropu augi, tos ir iespējams arī audzēt mērenajā joslā. Viena bambusu sakņu sistēma var radīt vairāk nekā 100 stublājus. Stublāji ir dobi, koksnēji un gari. Stublāju apkārtmērs var sasniegt pat 0,9 metrus. Bambusi ir arī ļoti ātraudzīgi, daži eksemplāri spēj izaugt pat par 5 centimetriem vienas stundas laikā. Kopējais bambusu stublāju garums var sasniegt aptuveni 40 metrus. To galotnēs parasti ir daudz zaru.