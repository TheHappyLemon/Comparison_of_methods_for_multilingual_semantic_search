Kapela ir baznīcas paveids, kristiešu kulta vieta, kas var būt kā atsevišķa celtne, tā arī var būt kādas sakrālas pamatceltnes sastāvdaļa. Tā var būt sekundāra reliģiska kulta vieta baznīcā, kulta vieta kādā citā celtnē vai arī atsevišķa celtne ar tai piemītošu kādu specifisku un noteiktu funkciju. Tāpat kā baznīca, arī kapela ir nosaukta kāda Svētā vārdā, kas nav tāds pats nosaukums, kā pamatceltnei. Romas katoļu baznīcā visbiežāk kapelas tiek nosauktas Jaunavas Marijas vardā, pie nosacījuma, ja kapela baznīcā ir tikai viena vai netiek nosaukta, ja pati baznīca ir veltīta Jaunavai Marijai. Šis vai šī Svētā, kā vārdā tiek nosaukta kapela vai baznīca, ir šīs kulta vietas aizstāvis jeb patrons, tāpēc viņa godam tiek svinētas īpašas Svētās Mises. Tas norisinās pie kapelas altāra, kāds ir tāpat kā baznīcās, bet ar sekundāru nozīmi, jo primāra nozime ir baznīcas vai katedrāles pamataltārim. Baznīcas kapela — lielā sakrālā kristiešu celtnē kā baznīcā vai katedrālē kapela ir integrēta tās pamatceltnē, tai nav savas atsevišķas ēkas un tajā norisinās kādas reliģiskas ceremonijas. Pils kapela ir kapela, kas atrodas pils vai muižas teritorijā, kā atsevišķa celtne pils kompleksā vai integrēta pils ēkā. Piemēram, Latvijā tāda ir Lielstraupes pilī, kas ir kā atsevišķa ēka, piebūvēta klāt pils pamatceltnei jeb Stokholmas pils kapela, kas ir integrēta pašā pils ēkā. Pils kapelas tika būvētas ar mērķi, lai tās apmeklētu tikai pils īpašnieki un to viesi. Iestāžu kapelas ir kapelas, kas atrodas kā atsevišķas telpas vai celtnes kādu uzņēmumu teritorijā. Tās varētu būt slimnīcas (piemēram, Rīgas 2. slimnīca vai Gaiļezera slimnīcas kapela), pašvaldības pārvaldes (Rīgas domes kapela), cietumi (Rīgas centrālcietuma kapela), militārie objekti (Ādažu poligona kapela), viesnīcas (viesnīcas "Islande" kapela) un citi. Šādas kapelas biežāk iesvēta vairāku konfesiju garīdznieki, lai vēlāk veiktu arī reliģiskas ceremonijas. Adorāciju kapelas ir kapelas, kurās norisinās adorācijas noteiktos laikos vai arī nepārtraukti. Piemēram, Latvijā tāda atrodas Rīgā, netālu no Rīgas Svētā Jēkaba katedrāles — Vissvētākā Sakramenta adorācijas kapela, kurā norisinās adorācija nepārtraukti visu laiku. Kapsētu kapelas ir kapelas, kas atrodas kapsētu teritorijās un ir paredzētas mirušo kristīgai izvadīšani, aizlūgumiem par mirušajiem, īpašām Svētajām Misēm un kapu svētkiem. Marīnās kapelas ir kapelas, kas atrodas uz kuģiem, prāmjiem, gāzes ieguves platformām, kur tās pat var nebūt speciālas tai atvēlētas vietas, bet vieta, kurā tiek uzglabāti liturģisko ceremoniju priekšmeti. Privātās kapelas ir kapelas, kas atrodas kādā privātīpašumā, piemēram, ģimenes privātmājā. Tās uzbūvējot, iesvēta priesteris un tiek izmantotas ģimenes lūgšanām. Bazilika Katedrāle Baznīca Vikikrātuvē par šo tēmu ir pieejami multivides faili. Skatīt: Kapela. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Enciklopēdijas Krugosvet raksts (krieviski)