Viktorija Azarenka (baltkrievu: Вікторыя Азарэнка, Азаранка, krievu: Виктория Фёдоровна Азаренко; dzimusi 1989. gada 31. jūlijā Minskā, Baltkrievijas PSR, PSRS) ir Baltkrievijas tenisiste, bijusi WTA vienspēļu ranga līdere. Divkārtēja Austrālijas atklātā čempionāta uzvarētāja, kā arī 2012. gada Londonas olimpisko spēļu čempione jauktajās dubultspēlēs. V. Azarenka bija pārtraukusi profesionālā tenisa karjeru, 2016. gadā viņai piedzima dēls. Pēc tam veiksmīgi atgriezusies sportā. Profesionāles karjeru uzsāka 2003. gadā. 2012. gada 30. janvārī viņa uzvarēja Austrālijas atklātajā čempionātā un pirmoreiz karjerā kļuva par WTA vienspēļu ranga līderi. V. Azarenka uzvarēja Austrālijas atklātajā čempionātā arī pēc gada. Viņa kļuva par pirmo Baltkrievijas tenisisti, kas guvusi uzvaru Grand Slam vienspēļu sacensībās. 2011. gada Vimbldonas čempionātā viņa vienspēlēs sasniedza pusfinālu. 2008. gada Pekinas olimpiskajās spēlēs V. Azarenka startēja vienspēļu turnīrā, kur tika līdz 3. kārtai, tajā zaudējot ASV tenisistei Venusai Viljamsai. Pēc četriem gadiem Londonas olimpiādē viņa vienspēlēs izcīnīja bronzas medaļu un jauktajās dubultspēlēs — zelta medaļu pārī ar Maksimu Mirniju. Jānis Cīrulis. «Azarenka sagrauj Šarapovu, izcīnot pirmo "Grand Slam" titulu karjerā». Sportacentrs.com, 2012. gada 28. janvārī. Skatīts: 2012. gada 28. janvārī. Vikikrātuvē par šo tēmu ir pieejami multivides faili. Skatīt: Viktorija Azarenka. Oficiālā tīmekļa vietne (angliski) Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) Twitter profils