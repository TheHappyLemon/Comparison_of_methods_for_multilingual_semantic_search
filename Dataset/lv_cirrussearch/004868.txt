Nāves grupa ir apzīmējums apakšgrupai vairāku kārtu sporta spēļu turnīrā, kuras sastāvs ir ļoti līdzvērtīgs, konkurētspējīgs un spēcīgs. Visbiežāk spēcīgas komandas nekvalificējas turnīra nākamajai kārtai, jo ir ielozētas "nāves grupā". Parasti šo terminu attiecina uz FIFA Pasaules kausa finālturnīriem, lai arī laika gaitā šo terminu ir pārņēmuši citi futbola turnīri un citi sporta veidi. Parasti pēc turnīra izlozes tiek spriests par to, kura ir turnīra "nāves grupa". Diskusijas izvēršas, jo nav īstas definīcijas šim jēdzienam. Daržreiz tas nozīmē vienkārši, ka grupā ir ielozētas vairākas spēcīgas turnīra dalībnieces, netieši norādot, ka šādas grupas ir katrā turnīrā. "Nāves grupas" priekštece bija "gigantu cīņa" (zviedru: giganternas kamp), kā tika nosaukta 1958. gada FIFA Pasaules kausa 4. grupa, kurā bija ielozētas Brazīlija, Anglija, PSRS un Austrija. Ollie. «The top seven World Cup Groups of Death». Who ate all the Pies, 2007. gada 3. decembris. Skatīts: 2009. gada 4. decembris. (angliski)