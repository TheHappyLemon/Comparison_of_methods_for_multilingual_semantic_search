Šis raksts ir par futbolistu. Par citām jēdziena Robinsons nozīmēm skatīt nozīmju atdalīšanas lapu. Džeks Robinsons (angļu: Jack Robinson; dzimis 1993. gada 1. septembrī Varingtonā, Anglijā) ir angļu futbolists, aizsargs. Pašlaik (2024) pārstāv Anglijas Premjerlīgas komandu Sheffield United. 2010. gada 9. maijā Robinsons debitēja "Liverpool" galvenās komandas sastāvā, izejot uz laukuma Anglijas Premjerlīgas mača 87. minūtē pret "Hull City". Viņš nomainīja Raienu Babelu. Tādējādi aizsargs kļuva par kluba jaunāko futbolistu, kurš jebkad piedalījies oficiālā spēlē, pārspēdams Maksa Tompsona rekordu. Robinsons todien bija 16 gadu un 250 dienu vecs. Viņš vairākkārt ticis slavēts par sniegumu "Liverpool" U-18 vecuma grupas komandā gan 2008./2009., gan 2009./2010. gada sezonā. Tāpat Robinsons trenējies kopā ar galveno komandu pirms UEFA Eiropas līgas cīņas ar "Benfica", taču uz laukuma neizgāja. Jaunais futbolists aizstāv Anglijas U-17 izlases krāsas, bet iepriekš bijis arī U-16 valstsvienības pārstāvis. Viņš joprojām turpina mācības vidusskolā. Atjaunots 2010. gada 9. maijā. «Who is Jack Robinson?». Liverpool F.C. 2010. gada 9. maijs. Chris Brereton. «Hull City 0 Liverpool 0». The Times (News Corporation), 2010-05-10. Skatīts: 2010-05-10. WorldFootball profils (angliski) Soccerbase spēlētāja profils (angliski) Transfermarkt spēlētāja profils (angliski) FBref spēlētāja profils (angliski) Profils "Liverpool" oficiālajā vietnē (angliski) LFCHistory. net profils (angliski)