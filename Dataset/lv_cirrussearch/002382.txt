Koordinātas: 63°37′12″N 19°36′48″W﻿ / ﻿63.62000°N 19.61333°W﻿ / 63.62000; -19.61333 Eijafjadlajegidls (islandiešu: Eyjafjallajökull [ˈeiːjafjatlajœːkʏtl̥] (palīgs·info) — ‘salu kalnu ledājs’) ir ledājs un tāda paša nosaukuma vulkāns Īslandē. Tas atrodas Īslandes dienvidos ap 200 km uz austrumiem no galvaspilsētas Reikjavīkas. Zem ledāja esošā vulkāna augstums ir 1666 metri, bet krātera diametrs 3 - 4 km. Vulkāns tika uzskatīts par snaudošu kopš 1821. gada izvirduma. 2010. gada 20. martā sākās jauns šī vulkāna izvirdums. Šajā laikā ledāja austrumu daļā izveidojās ap puskilometru garš lūzums, taču vulkānisko pelnu izmešana būtiskos apjomos netika novērota. 14. aprīlī izvirdums kļuva stiprāks un atmosfērā tika izsviests liels daudzums vulkānisko pelnu, tādēļ drīz pēc izvirduma lielākajā daļā Eiropas valstu tika slēgta gaisa telpa un atcelti daudzi avioreisi. Vēsturiski pēc šī vulkāna izvirdumiem sekojuši 12 km uz austrumiem no Eijafjadlajegidla esošā Katlas vulkāna izvirdumi. Šis vulkāns ir lielāks un aktīvāks, tā izvirdums varētu izraisīt plūdus ledāja kušanas dēļ, kā arī paredzams, ka tas izsviestu lielu daudzumu pelnu. eyja = sala, fjall = kalns, jōkull = ledājs «Eruption on Fimmvörðuháls» (eng). Islandes meteoroloģiskais dienests. 21.3.2010. Skatīts: 2010-04-18. Īslandes vulkāna izvirduma pelni sasnieguši Latviju Vikikrātuvē par šo tēmu ir pieejami multivides faili. Skatīt: Eijafjadlajegidls. Encyclopædia Britannica raksts (angliski) Vulkāna izvirdums tīmekļkamerā Vulkāna izvirduma fotoattēlu galerija