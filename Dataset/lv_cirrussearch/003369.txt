Dzelzceļa līnija Krustpils—Rēzekne II ir dzelzceļa līnija Latvijā, kas savieno Jēkabpils pilsētu ar Rēzeknes pilsētu. Līnija ir 95 km gara, tajā ir viens sliežu ceļš. Pa līniju kursē 2 pasažieru vilcienu Rīga—Zilupe pāri dienā (1990. gados kursēja 3 pāri dienā), un brīvdienās 1 pāris maršrutā Rīga—Rēzekne II. Līdz 2020. gada marta vidum līnijā kursēja apvienotais starptautiskais vilciens maršrutā Rīga—Maskava/Rīga—Sanktpēterburga. Pēc 2013./2014. gada grafika līnijā kursēja 28 kravas vilcienu pāri diennaktī. Dzelzceļa līnija tika atklāta 1901. gadā, reizē ar posmu Krustpils—Zilupe, kas bija daļa no toreizējās privātās dzelzceļa līnijas Ventspils—Maskava. Krustpils. Liela mezgla stacija Jēkabpilī. Zīlāni. Sākumā svarīga vēsturiskās Ventspils—Maskavas līnijas stacija, pēc tam izmaiņas punkts; mūsdienās šeit ir neizmantots pieturas punkts. Kūkas. Stacija Kūku pagastā. Mežāre. Neliela stacija Mežāres pagastā. Atašiene. Stacija Atašienes pagastā. Stirniene. Stacija Varakļānu pagastā. Varakļāni. Stacija Dekšāres pagastā, 5 km no Varakļāniem. Viļāni. Stacija Viļānu pilsētā; uzbūvēta kopā ar Ventspils—Maskavas līniju. Kazradži. Pirmā pasaules kara laikā Sirkovkas (Žirkovkas) stacija, vēlāk Subinaitas pieturas punkts. 1934. gadā pārdēvēts par Kazradžiem, pastāvējis līdz 1948. gadam. Sakstagals. Stacija Sakstagala pagastā. Skrinda. No 1937. līdz 1948. gadam pastāvējusi pietura. 223. kilometrs. Ceļa postenis atzarojuma uz Rēzekni I apkalpošanai. Rēzekne II. Viena no Rēzeknes dzelzceļa stacijām; uzbūvēta kopā ar Ventspils—Maskavas līniju. Vilcienu saraksts maršrutā Krustpils—Rēzekne—Zilupe 1940. gada vasarā Līnijas video no mašīnista kabīnes Publiskās lietošanas dzelzceļa infrastruktūras pārskats 2016/2017; VAS Latvijas dzelzceļš «Vilcienu kustības saraksts spēkā no 25.10.2015.». Arhivēts no oriģināla, laiks: 26.04.2016. Skatīts: 02.05.2016. «Latvijas dzelzceļu līnijas — Latvijas dzelzceļa vēstures muzejs». Arhivēts no oriģināla, laiks: 2014. gada 29. martā. Skatīts: 2010. gada 10. oktobrī. Arhivēts 2014. gada 29. martā, Wayback Machine vietnē. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 104. lpp. ISBN 978-9984-38-698-0 1940. gada vasaras vilcienu, autobusu, tramvaju un kuģu līniju saraksts no 1940. g. 19. maija. Rīga: LETA.