Sigina (senskandināvu: Sigyn) skandināvu mitoloģijā ir Loki sieva. Viņiem ir divi dēli, Narvi un Vāli. Kad Loki par Baldra nonāvēšanu tiek piesiets pie trim klintīm un virs viņa galvas piesien čūsku, Sigina virs Loki sejas tur trauku, lai čūskas inde nepilētu viņas vīram uz sejas. Kad viņa aizgriežas, lai trauku iztukšotu, inde pil Loki uz sejas (acīs) un viņš sāpēs raustās, izraisīdams zemestrīces. Saskaņā ar dažiem avotiem Siginas vārds nozīmē "uzvaras nesēja".