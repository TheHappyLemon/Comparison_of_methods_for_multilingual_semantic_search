Jaunā savienība (sociālliberāļi) (lietuviešu: Naujoji sąjunga (socialliberalai), NS) ir 1998. gadā dibināta sociāli liberāla politiskā partija Lietuvā. Tās vadītājs ir Seima priekšsēdētājs Artūrs Paulausks (Artūras Paulauskas). Valdībā kopš 2000. gada, iesākumā koalīcijā ar Liberāļu savienību, bet kopš 2001. gada — sociāldemokrātiem. 2004. gada Seima vēlēšanās startēja koalīcijā ar Lietuvas sociāldemokrātu partiju, koalīcijas nosaukums bija "Par darba Lietuvu" (Už darbą Lietuvai). Šobrīd (2006. gadā) partija ietilpst valdošajā koalīcijā un Paulausks ir Seima priekšsēdētājs.