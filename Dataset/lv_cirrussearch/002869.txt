Paolo Betīni (itāļu: Paolo Bettini; dzimis 1974. gada 1. aprīlī Čečīnā, Livorno provincē, Toskānā) ir bijušais Itālijas šosejas riteņbraucējs, Itālijas riteņbraukšanas izlases treneris. Viņš tika uzskatīts par savas paaudzes labāko klasiku speciālistu un, iespējams, vienu no visu laiku labākajiem. Viņš uzvarēja 2004. gada Atēnu Olimpiskajās spēlēs grupas braucienā, kā arī 2006. un 2007. gada Pasaules čempionātā. Viņa iesauka bija Il Grillo ("circenis"), saistot to ar viņa pēkšņajiem atkārtotajiem uzbrukumiem un sprinta stilu. Viņš guva pastiprinātu uzmanību pēc uzvaras 2000. un 2002. gada Ljēža–Bastoņa–Ljēža sacensībās. 2003. gada sezonā viņš uzstādīja rekordu uzvarām Pasaules kausā, uzvarot Milāna—Sanremo, HEW Cyclassics un Sansevastjanas klasikā. 2005. un 2006. gadā viņš uzvarēja Giro di Lombardia, 2001. un 2005. gadā Züri-Metzgete un 2004. gadā Tirreno–Adriatico. Vikikrātuvē par šo tēmu ir pieejami multivides faili. Skatīt: Paolo Betīni. Oficiālā tīmekļa vietne Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) eWRC-results.com profils (angliski)