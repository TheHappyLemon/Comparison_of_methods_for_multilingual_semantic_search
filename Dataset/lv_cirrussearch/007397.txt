ECCO ir dāņu apavu kompānija, kuru 1963. gadā dibināja Karl Toosbuy. Visu pastāvēšanas laiku uzņēmums ir palicis uzticīgs tā dibinātāja K.Toosbuy devīzei "ECCO - shoes for life". (Latviski: "Apavi visai dzīvei!"). Katru gadu ECCO piedāvā jauna dizaina apavus ar uzlabotu izgatavošanas tehnoloģiju. Kā arī ECCO jaunums ir sporta kolekcijas apavi, kas domāti cilvēkiem ar aktīvu dzīvesveidu. Kompānija ECCO ir izvēlējusies darboties visos apavu tirgus segmentos, arī atsevišķos sporta apavu tirgus segmentos, kur ECCO produkcija var būt līderpozīcijās, piemēram, golfa apavu, apavu nodarbībām svaigā gaisā, apavu soļošanai un apavu skriešanai segmentos. ECCO produktu stratēģijas pamats ir un arī turpmāk būs apavi, kuros izmantota tiešās injekcijas tehnoloģija. Šī tehnoloģija ir ECCO atšķirības zīme un, kopā ar apavu inovatīvo izturību un funkcionalitāti, tā pārstāv ECCO pamatfilozofiju. Lielais pārdošanas apjomu pieaugums kompānijas darbības laikā pierāda, ka šīs apavu īpašības ir ļoti populāras pircēju vidū. Jauni aizraujoši produkti pievērš patērētāju uzmanību un palielina pārdošanas, kā arī palīdz paplašināt mūsu fabriku tehnisko iespēju robežas. Kompānija ECCO ir apguvusi ražošanas tehnoloģiju labāk kā citi, un viena no atslēgām ECCO biznesa filozofijas un rezultātu izprašanai ir neatņemamā sadarbība starp dizaineriem, produktu attīstības daļu, mārketinga daļu, miecētavām, fabrikām un izplatīšanas kanāliem. Jau no pašas kompānijas izveidošanas 1963. gadā Bredebro pilsētiņā Dānijas dienvidrietumos ECCO īpašnieki un vadītāji ir bijuši Tosbiju ģimene. Šodien Hannija Tosbija Kaspšaka (Hanni Toosbuy Kasprzak), Birtes un Karla Tosbiju (Birte and Karl Toosbuy) ir vienīgā ECCO īpašniece un Uzraudzības padomes priekšsēdētāja. Viņas dzīvesbiedrs Dīters Kaspšaks (Dieter Kasprzak) ir kompānijas prezidents. ECCO paļaujas uz trīs galveno elementu - zīmola, produkta un koncepcijas attīstības, ražošanas un pārdošanas – pilnveidošanu. Lēmumus pieņem tur, kur notiek aktīva darbība. Kompānijas ECCO ikdienas darbu vada 11 spēcīgas apakšvienības: pieci pārdošanas reģioni, piecas ražošanas vienības un viena ādas pārstrādes vienība. Katrai vienībai ir sava vadība, uzraudzības padome, budžets un finansu atskaites. ECCO galvenais birojs ir atbildīgs par zīmola, produkta un koncepcijas attīstību, kā arī par centrālajām grupas funkcijām, tādām kā loģistika, informācijas tehnoloģijas, finanses, nodokļu vadība un juridiskā nodaļa. Bez tam galvenais birojs nodrošina atbalstu atsevišķajām vienībām un to kontroli. Šobrīd ECCO apavi ir pieejami visā pasaulē, un tie ir kļuvuši par vienu no vadošajiem apavu ražotāju zīmoliem. Sākot ar 1995.gadu līdz pat šodienai Baltijas valstīs ir atvērti desmit ECCO apavu veikali: Latvijā - Rīgas centrā Krišjāņa Barona ielā 31, tirdzniecības centros "MOLS", "ALFA", "DOMINA", "SPICE" un "GALERIJA CENTRS". Lietuvā pirmais ECCO veikals tika atvērts Viļņā, 2002.gadā. Tam sekoja ECCO veikali Kauņā un Klaipēdā. Šie veikali atrodas tirdzniecības centros "Akropolis". Igaunijas ECCO veikals tirdzniecības centrā "Ülemiste" darbojas kopš 2004.gada, savukārt 2007.gada rudenī tika atvērts otrais ECCO veikals tirdzniecības centrā "ROTERMANNI". Oficiālā mājaslapa ECCO apavu veikalu tīkls Arhivēts 2011. gada 9. februārī, Wayback Machine vietnē. ECCO apavi bērniem Arhivēts 2011. gada 14. janvārī, Wayback Machine vietnē. «Kompānijas vēsture». Arhivēts no oriģināla, laiks: 2011. gada 4. februārī. Skatīts: 2011. gada 7. februārī. «Bizness». Arhivēts no oriģināla, laiks: 2011. gada 20. februārī. Skatīts: 2011. gada 7. februārī. «Organizācija». Arhivēts no oriģināla, laiks: 2011. gada 9. februārī. Skatīts: 2011. gada 7. februārī. «ECCO apavu veikali». Arhivēts no oriģināla, laiks: 2011. gada 9. februārī. Skatīts: 2011. gada 7. februārī.