Milans Mihāleks (čehu: Milan Michálek; dzimis 1984. gada 7. decembrī) ir bijušais čehu hokejists, spēlēja kreisās malas uzbrucēja pozīcijā, Čehijas hokeja izlases dalībnieks. Karjeras laikā aizvadījis 747 spēles Nacionālajā hokeja līgā. Čehijas hokeja izlases sastāvā izcīnījis divu pasaules čempionātu bronzas medaļas. Viņa brālis Zbiņeks Mihāleks arī ir profesionāls hokejists. 2003. gada NHL draftā viņu Sanhosē "Sharks" izraudzījās ar kopējo 6. kārtas numuru. Profesionāļa karjeru uzsācis Čehijas Ekstralīgas klubā HC České Budějovice 2000. gadā. Šī kluba sastāvā aizvadījis trīs sezonas. Kopš 2003.—2004. gada sezonas spēlē Ziemeļamerikā. Debijas sezonā NHL viņš aizvadīja divas spēles Sanhosē "Sharks" sastāvā un septiņas spēles nospēlēja AHL fārmklubā Klīvlendas "Barons". Lokauta sezonu viņš izlaida, turpmākās četras sezonas spēlēja "Sharks" vienībā, taču no 2009.—2010. gada sezonas līdz 2015.—16. gada sezonas vidum spēlēja Otavas "Senators" sastāvā. Čehijas izlases sastāvā ir spēlējis 2003., 2009. un 2011. gada Pasaules čempionātos, kā arī 2010. un 2014. gada Olimpisko spēļu turnīros. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)