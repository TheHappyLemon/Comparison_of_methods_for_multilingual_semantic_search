Novell ZENworks ir kompānijas Novell izstrādāta maksas datortīkla (serveru, darbstaciju) pārvaldīšanas programmatūra. To ir iespējams uzstādīt uz dažādām operētājsistēmām. Tā ir alternatīva Windows Group Policy iespējām un ir savienojama gan ar Novell eDirectory, gan ar Microsoft Active Directory. ZENworks sevī ietver 9 pakotnes: Desktop Management (ar šī rīka palīdzību administratori var uzstādīt Windows operētājsistēmām programmatūru). Personality Migration (administratori var migrēt dokumentus un iestatījumus Windows operētājsistēmām). Software Packaging (administratoriem ļauj izveidot msi pakotnes). Data Management (tā ir Novell iFolder programmatūra, ar kuras palīdzību datorlietotāji var glabāt datus uz speciāla šim mērķim izveidota servera). Patch Management (ar šī rīka palīdzību administratoriem ir iespēja vieglāk uzlikt ielāpus programmatūrām). Linux Management (lietojumu un pakotņu izplatīšana un instalācija, kas paredzēta Linux OS). Server Management 9 (ļauj administratoriem attālināti atjaunināt, konfigurēt un novērst kļūdas Windows, Linux un Netware serveros). Handheld Management (ļauj administratoriem attālināti atjaunināt, konfigurēt plaukstdatorus). Asset Management (Satur aparatūras un programmatūras inventāra sarakstu).