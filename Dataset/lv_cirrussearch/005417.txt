Maksimiliāns Ādolfs Oto Zigfrīds Šmēlings (vācu: Maximillian Adolph Otto Siegfried Schmeling; dzimis 1905. gada 28. septembrī Kleinlukovā, Vācijas Impērijā, miris 2005. gada 2. februārī Vencendorfā, Vācijā) bija vācu bokseris. Viņš bija pasaules čempions smagajā svarā laika posmā no 1930. līdz 1932. gadam. Viņa divas cīņas ar amerikāni Džo Lūisu 1930. gadu beigās kļuva par vispasaules sporta notikumu atšķirīgo politisko režīmu dēļ. M. Šmēlings tika ierindots 55. vietā žurnāla Ring Magazine 100 visu laiku izcilāko bokseru sarakstā. Savu karjeru uzsāka 1924. gadā, kad Diseldorfā uzvarēja savā pirmajā cīņā pret Hansu Zapu. Pret Džo Lūisu aizvadīja divas cīņas: 1936. gada 19. jūnijā vācietis uzvarēja un 1938. gada 22. jūnijā viņš zaudēja. Savu pēdējo cīņu aizvadīja 1948. gada 31. oktobrī Berlīnē pret Rihardu Fogtu, šajā cīņā tika piedzīvots zaudējums. Kopumā aizvadīja 70 cīņas, 56 no tām M. Šmēlings uzvarēja (40 ar nokdaunu), 10 reizes piedzīvoja zaudējumu (5 nokdauni) un 4 reizes cīņa beidzās neizšķirti. Vikikrātuvē par šo tēmu ir pieejami multivides faili. Skatīt: Maksis Šmēlings. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) 1936. gada Dž. Lūisa un M. Šmēlinga cīņas video (angliski) 1938. gada Dž. Lūisa un M. Šmēlinga cīņas video (angliski) Munzüger Sport profils (vāciski) BoxRec profils (angliski)