Na-dene (arī atapasku-ejaku-tlinkitu, tlina-dene) ir Ziemeļamerikas indiāņu valodu saime, kurai pieder atapasku valodas, ejaku valoda un tlinkitu valoda. Strīdīgs ir jautājums par iespējamo haidu valodas piederību šai saimei. Vairāki valodnieki izvirzījuši tēzes par na-denes un šobrīd jau gandrīz izmirušās Jeņisejas valodu saimes radniecību. Saskaņā ar vismazāk strīdīgo atzinumu na-dene valodas iedala divos atzaros, — tlinkitu un atapasku-ejaku: Tlinkitu valoda (ap 700 runātāju) Atapasku — ejaku: Ejaku valoda (izzuda 2008. g.) Atapasku valodas: Ziemeļu atapasku valodas (31 valoda) Klusā okeāna piekrastes atapasku valodas (7 valodas) Dienvidu atapasku valodas (navahu un 6 apaču valodas) Pēc ievērojamā valodnieka un indiāņu valodu pētnieka Edvarda Sapīra atzinuma, haidu valoda veido vienu atsevišķu na-dene saimes atzaru, kamēr atapasku-tlinkitu, — otru šīs saimes atzaru. Saskaņā ar Sergeja Starostina (Сергей Старостин) un viņa sekotāju viedokli na-dene (ieskaitot haidu) valodas līdztekus sinotibetiešu, Jeņisejas valodām un basku valoda pieder hipotētiskajai dene-kaukāziešu valodu virssaimei. Aļaskas Pamatiedzīvotāju Valodas Centrs (angliski) Atapasku vārdu salīdzināmā tabula (angliski)