Šis raksts ir par sieviešu krūtīm. Par citām jēdziena krūtis nozīmēm skatīt nozīmju atdalīšanas lapu. Krūts (latīņu: Mamma, daudzskaitlī — Mammae) ir zīdītāju ķermeņu daļa, kuras galvenā bioloģiskā funkcija ir piena sekrēcija (laktācija) un zīdaiņu nodrošināšana ar barību. Krūtis atrodas pie krūškurvja virsmas abās krūšu kaula pusēs. Sievietēm krūts dziedzeri palielinās pubertātes vecumā. Krūšu forma un lielums katrai sievietei ir atšķirīgs gan vecuma, gan fizioloģisku īpašību, gan rases dēļ. Krūti veido piena dziedzeri, areola un krūšu gals. Krūtis abiem dzimumiem līdz pubertātes vecuma sasniegšanai attīstās vienādi. Iestājoties pubertātes vecumam, sievietēm krūtis sāk attīstīties savādāk. Šis process turpinās līdz grūtniecības beigām un laktācijas iestāšanos. Krūti veido piena dziedzeri, taukaudi un saistaudi. Pamatraksts: Zīdīšana Krūts galvenā bioloģiskā funkcija ir laktācija (piena ražošana). Piens ir nepieciešams zīdaiņu barošanai. Zīdaiņiem ir zīšanas reflekss, kas tiem ļauj zīst krūti un norīt pienu. Barošana ar krūti ne tikai nodrošina zīdaiņiem uzturu, bet arī sniedz imunitāti pret slimībām un infekcijām. Eksperti rekomendē uzsākt bērna barošanu ar krūti vismaz pirmajā stundā pēc dzemdībām. Normāli bērni pirmajās nedēļās zīž krūti ik pēc 1–2 stundām. Viena no bīstamākajām krūts slimībām, kas izraisa daudzu sieviešu nāvi, ir krūts vēzis. Ar krūts vēzi biežāk slimo sievietes vecumā no 40 līdz 50 gadiem. Ir arī labdabīgi krūts dziedzera audzēji. No pārējām krūšu slimībām izplatītākās ir mastopātija (fibrocistiskas krūts pārmaiņas) un mastaļģija. Krūšturis «Piena dziedzeris» (latviski). neslimo.lv. Skatīts: 2014. gada 3. februārī. «Breastfeeding protects against illness and infection in infants and children: a review of the evidence» (angliski). National Center for Biotechnology Information. Skatīts: 2014. gada 3. februārī. «Breastfeeding - tips for success» (angliski). University of Maryland Medical Center. Skatīts: 2014. gada 3. februārī. «Krūts dziedzera audzēji» (latviski). neslimo.lv. Skatīts: 2014. gada 3. februārī. Vikikrātuvē par šo tēmu ir pieejami multivides faili. Skatīt: sieviešu krūtis.