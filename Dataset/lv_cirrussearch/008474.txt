Vasilijs Stepanovs (dzimis 1927. gada 3. martā vai pēc citiem avotiem 1927. gada 12. decembrī, miris 2011. gada 8. aprīlī) bija krievu tautības PSRS svarcēlājs, kas pārstāvēja Latvijas PSR, PSRS Nopelniem bagātais sporta meistars (1956). 1956. gada Melburnas Olimpiskajās spēlēs V. Stepanovs izcīnīja sudraba medaļu svara kategorijā līdz 82,5 kg. Dzimis Ļeņingradā. Ar svarcelšanu sācis nodarboties 1948. gadā. Taču nopietni sportam pievērsies 1950. gadu sākumā, kad bija Sarkanās Armijas Baltijas flotes matrozis Liepājā. Trenējās ASK sporta biedrībā. 1955. gadā V. Stepanovs izcīnīja sudraba medaļu Pasaules čempionātā, tajā pašā gadā kļuva par Eiropas čempionu vidējā svarā. 1956. gadā uzvarēja PSRS čempionātā vidējā svarā. Svarcēlājs vairākas reizes laboja dažāda mēroga rekordus, tai skaitā pasaules rekordus. Laikā no 1953. līdz 1963. gadam V. Stepanovs bija PSRS komandas dalībnieks. 1956. gada vasaras olimpiskajās spēlēs Melburnā viņš izcīnīja sudrabu svara kategorijā līdz 82,5 kg ar rezultātu 427,5 kg, sacensības tolaik notika trīscīņā. Pēc sportista karjeras beigām līdz 2007. gadam viņš strādāja par treneri. Latvijas olimpiskā vēsture. Latvijas Olimpiskā komiteja. 2003. 323. lpp. ISBN 9984-10-175-4. «LOV profils». Arhivēts no oriģināla, laiks: 2012. gada 5. septembrī. Skatīts: 2011. gada 11. aprīlī. Staģis, Andris (2012. gada 28. februārī). "Šī nedēļa vēsturē". Sporta Avīze (Rīga: SIA "Mediju nams") 9 (835): 27. lpp. ISSN 1691-0451. Ivars Ošiņš. Latvijas olimpiskais zelts, sudrabs, bronza. Lauku avīze, 2008. 215. lpp. ISBN 978-9984-827-07-0. Latvijas enciklopēdija. 5. sējums. Rīga : Valērija Belokoņa izdevniecība. 2009. 323. lpp. ISBN 978-9934-8068-0-3. Mūžībā aizgājis olimpiskais vicečempions Stepanovs, sportacentrs.com LOV profils Arhivēts 2012. gada 5. septembrī, at Archive.is Sports-Reference profils (angliski) Chidlovski.net profils (angliski)