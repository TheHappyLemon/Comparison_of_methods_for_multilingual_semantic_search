Donalds Džeimss Ross (dzimis 1960. gada 19. novembrī, Monreālā), pazīstams kā Dons Ross, ir kanādiešu fingerstyle tehnikas ģitārists. Viņš izceļas ar savu emocionālo un intensīvo ģitārspēli, spēlējot pielieto dažādas tehnikas. Rosa mūzikā jaušams blūzs, džezs, tradicionālā un klasiskā mūzika, kas kopā veido sajaukumu, kas, kā Dons pats izsakās, ir līdzīgs "heawy wood". Ross ir vienīgais divkārtējais ASV Nacionālā Fingerstyle ģitāras čempionāta uzvarētājs (1988. un 1996. g.). Viņa albums Huron Street nominācijā New Age stila izpildītāji iekļuva starp desmit labākajiem žurnālā Billboard. Neviens nespēj izdarīt to, ko Dons Ross paveic ar savu ģitāru. Viņš spēlē ļoti ātri un nekad nezaudē kontroli. Brūss Kokburns Ross studēja komponēšanu mūzikas fakultātē, Jorkas Universitātē (Toronto), kopā ar Deividu Mottu, Džeimsu Tenniju un Filu Verrenu. Pēc bakalaura grāda iegūšanas 1983. gadā, viņš studēja filozofiju Sv. Hiacintes koledžā un Granbija Seminārā (Masačūsetsa). Tad viņš nolēma atmest visas nodarbes un kļūt par mūziķi. 1986. g. Ross izlaida savu pirmo albumu Kehewin, kļūdams par pilna laika mūziķi. 1986. un 1987. g. viņš uzstājās duetā ar savu sievu, dziedātāju Kelliju Makgovanu, vēlāk — trijatā (grupa Harbord Trio) ar Kelliju un vijolnieku Oliveru Šroeru. Tajā laikā viņš bija džeza kvarteta Eye Music loceklis. Viņš sacerēja mūziku vairākām teātra izrādēm Toronto, tāpat ir arī komponējis mūziku CBC radio seriālam Dead Dog Café. 1987. g. dažas no viņa kompozīcijām atskaņoja Toronto Simfoniskais orķestris. Pēc diviem nesekmīgiem mēģinājumiem, 1988. g. viņš uzvarēja amerikāņu festivālā Walnut Valley Festival, pēc kā ieguva kontraktu ar Duke Street Records (Toronto). Tajā viņš izlaida savus nākamos divus albumus — Bearing Straight (1989) un Don Ross (1990). Kopš tā laika viņš ir izlaidis vairākus, lielākoties instrumentālus kompaktdiskus, dažos no tiem iedziedot. Viņš publicēja trīs ģitārspēles instrukcijas videomateriālus, vairākas transkripcijas un grāmatu, kā arī darbojās žurnālā Canadian Musician. Folkfestivālā, kas norisinājās Ontārio konsīlijā, viņš kopā ar sievu Kelliju uzvarēja, un 1996. g. (Walnut Valley Festival) — atkārtoti. Kopš 1997. g. viņš darbojas Don Ross Cannington Guitar Weekend, kā ģitārspēles skolotājs. 2001. g. viņa sieva Kellija nomira, atstājot Donu un bērnus. 2005. g. viņš apprecēja kanādiešu dziedātāju un vairāku dziesmu autori Brūki Milleri. Dons Ross bija pirmais mākslinieks, kas parakstījis līgumu ar neatkarīgo ierakstu kompāniju Candyrat Records (2005). Vēl ar šo kompāniju slavu sasnieguši tādi pasaulē pazīstami mākslinieki, kā Endijs Makijs, Nikolass Berrons, Entonijs Dofūrs, The Reign of Kindo un Dona sieva Brūke Millere. Ross kopā ar grupu ir veicis trīs koncerttūrejas, pēdējais no tiem notika 2006. gadā. Grupa sastāv no starptautiskiem māksliniekiem, iekļaujot kantrimūziķi — maestro Denu Krāru, akustisko ģitāristu Beppi Gambettu un ķeltu tautas stila ģitāristu Toniju Makmanusu. Ross lielākoties uzstājas vienatnē, dažreiz kopā ar Endiju Makiju, Brūki Milleri un basistu Džordanu O`Konoru. Kopš 2010. gada Ross ir Delhausijas Universitātes profesors, māca ģitāras vēsturi un spēles tehniku, atlicinot laiku arī profesionālai nodarbei. Kā galvenos iedvesmotājus Ross min Brūsu Kokburnu, Džonu Renbornu, Pjēru Bensusanu, Keitu Džaretu, Egberto Gismonti un Petu Metheniju. Dziesma Michael, Michael, Michael ir veltīta Mihaelam Hedžam, tāpat Ross ir veidojis dažādas šī mākslinieka kaverversijas. Donalda progresīvā tehnika un specifiskā ritma izjūta mikslī ar netradicionālām idejām padara viņu par ievērojamu mākslinieku. Viņš bieži pielieto uzsišanas tehnikas un, spēlējot ar īkšķi, rada juceklīgas skaņas. Viņa garie akrila nagi ģitārai piešķir asu, bet tīru skaņu. Savā profesionālās karjeras sākumā Dons Ross spēlēja uz ģitāras Lowden S—10 (izgatavojis Džoržs Lovdens), bet kopš 1997. gada spēlē uz Lowden O—10. Šodien viņš spēlē uz speciālām ģitārām (ražotājs Marks Beneteaus, Ontārio). Šad tad viņš spēlē uz baritona ģitārām (M. Beneteaus) vai arī speciālas 7—stīgu ģitāras (ražotājs Oskars Grafs, luterānis no Ontārio) 1989: Bearing Straight, Duke Street Records 1990: Don Ross, Duke Street Records 1992: Three Hands, Duke Street Records 1995: This Dragon Won’t Sleep, Sony Canada 1996: Wintertide, Sony Canada 1997: Loaded, Leather, Moonroof, Sony Canada 1999: Passion Session, Narada Masters of Acoustic Guitar 2001: Huron Street, Narada Productions 2003: Robot Monster, Narada Productions 2005: Music for Vacuuming, CandyRat 2006: Live in Your Head, Goby Fish 2008: The Thing That Came From Somewhere, CandyRat, (Don Ross & Andy Mckee) 2009: Any Colour, Goby Fish 2010: Breakfast For Dogs, CandyRat 1990: Harbord Trio (Dons Ross/Kellija Makgovana/Olivers Šrorers), Circle of Stone, Familiar Music 2003: Men of Steel (Dons Ross/Beppe Gambetta/Dens Krarijs/Tonijs Makmanus), Live: The Art of the Steel-String Guitar, Thunderation Music 2006: Men of Steel (Dons Ross/Beppe Gambetta/Dens Krarijs/Tonijs Makmanus), Four Way Mirror, Goby Fish 2004: Don Ross: Live, Candyrat 2006: Don Ross/Andy McKee/Michael Manring: Live in Toronto, Candyrat Native Guitarist Wins International Award, Article in Saskatchewan Indian, December 1988 Arhivēts 2007. gada 22. decembrī, Wayback Machine vietnē.. Accessed on November 10, 2007(angliski) Andrew White - Live available on Candy Rat Records. Arhivēts 2007. gada 23. jūlijā, Wayback Machine vietnē. Accessed on November 11, 2007(angliski) Candyrat artists at Candyrat Records website. Accessed on November 10, 2007.(angliski) Music faculty organized by teaching area. Dalhousie University 2010 Arhivēts 2010. gada 14. novembrī, Wayback Machine vietnē.(angliski) In Tune. Guitar with Don Ross Arhivēts 2009. gada 27. jūnijā, Wayback Machine vietnē.. Accessed on November 10, 2007.(angliski) Don Ross Biography by Betty Nygaard King Arhivēts 2007. gada 21. decembrī, Wayback Machine vietnē.. Accessed on November 10, 2007.(angliski) Don Ross Biography at his website. Accessed on November 10, 2007.(angliski)