Nacionālās basketbola asociācijas 1994.—1995. gada sezona bija 49. NBA sezona. Šajā sezonā piedalījās 27 komandas (visas no ASV). Par NBA čempioniem kļuva Hjūstonas "Rockets" spēlētāji, kas četru spēļu finālsērijā pieveica Orlando "Magic" ar 4—0. Finālsērija ilga no 7. jūnija līdz 14. jūnijam. Par regulārās sezonas vērtīgāko spēlētāju tika atzīts Sanantonio "Spurs" spēlētājs Deivids Robinsons, par finālsērijas vērtīgāko tika atzīts Hakīms Oladžuvons ("Rockets"). 1994. gada NBA drafts notika 1994. gada 29. jūnijā, tajā Milvoki "Bucks" ar pirmo numuru izvēlējās Glennu Robinsonu. 45. NBA Visu zvaigžņu spēle notika Fīniksā. Tajā Rietumu komanda uzvarēja Austrumus ar 139—112. Par spēles vērtīgāko spēlētāju tika atzīts Mičs Ričmonds ("Kings"). Maikls Džordans atgriezās NBA pēc pusgada ilga pārtraukuma, kura laikā izmēģināja veiksmi beisbolā. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā Sezonas MVP: Deivids Robinsons, Sanantonio "Spurs" Labākais spēlētājs aizsardzībā: Dikembe Mutombo, Denveras "Nuggets" Labākie debitanti: Džeisons Kids, Dalasas "Mavericks" un Grants Hills, Detroitas "Pistons" Labākais rezervists: Entonijs Masons, Ņujorkas "Knicks" Progresējušākais spēlētājs: Dana Baross, Filadelfijas "76ers" Labākais treneris: Dels Heriss, Losandželosas "Lakers" Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)