Tomass Stērnss Eliots (angļu: Thomas Stearns Eliot, 1888. gada 26. septembris — 1965. gada 4. janvāris) bija amerikāņu-angļu dzejnieks, dramaturgs, literatūras kritiķis, Nobela prēmijas literatūrā ieguvējs (1948). Eliots uzskatāms par vienu no izcilākajiem modernisma dzejniekiem. Eliots dzimis Sentluisā ASV, studējis Hārvarda Universitātē, tad pārcēlies uz Eiropu. Studējis matemātiku, filozofiju un dažādas Eiropas valodas Sorbonnas Universitātē, tad 1911. gadā atgriezies ASV un studējis doktorantūrā Hārvardā. 1914. gadā Eliots atkal devās uz Eiropu — vispirms uz Marburgu, tad Oksfordu. 1927. gadā viņš pieņēma Lielbritānijas pilsonību. Šajā gadā viņš kļuvis par anglikāņu baznīcas locekli. Eliota pazīstamākie darbi ir poēmas "Alfreda Prūfroka mīlas dziesma" (The Love Song of J. Alfred Prufrock, 1917), "Nīkā zeme" (The Waste Land, 1922) un "Četri kvarteti" (Four Quartets, 1943). Prufrock and Other Observations (dzejoļu krājums "Prufroks un citi novērojumi", 1917) Poems (dzejoļu krājums "Dzejoļi", 1920) The Waste Land (poēma "Nīkā zeme", 1922) The Hollow Men (poēma "Tukšie ļaudis", 1925) Ash Wednesday (svīta "Pelnu diena", 1930) Four Quartets (svītu cikls "Četri kvarteti", 1943) Old Possum's Book of Practical Cats (dzejoļu krājums "Vecā Oposuma grāmata par praktiskajiem kaķiem", 1939) Collected Poems 1909-1962 ("Kopotā dzeja 1909-1962", 1963) The Waste Land: A Facsimile and Transcript of the Original Drafts (""Nīkās zemes" faksimils un oriģinālā versija", 1971) Inventions of the March Hare. Poems 1909-1917 ("Marta zaķa izgudrojumi", 1996) "Pelnu diena" (fragments), "Marina". Angļu dzejas antoloģija. Atdz. Fricis Dziesma. Rīga: Valters un Rapa, 1940. "Slepkavība katedrālē" [lugas fragments; atdz. Gunārs Grīnbergs]. Ulubele, 1953, Nr. 5, 7.-8. lpp. "Austrumzemes gudro ceļojums". Atdz. Jānis Krēsliņš. "Latvija Amerikā", 1965, 3. febr. "Pelnu diena". Atdz. Vizma Belševica; "Īstkoukera". Atdz. Ingvars Jakaitis. Visiem, visiem jums Amerikas vārdā: amerikāņu dzejas izlase. Rīga: Liesma, 1980. "Izpostītā zeme". Atdz. Ieva Lešinska. "Avots", 1990, Nr. 10. "Tukšā zeme". Atdz. Dzintars Sodums. "Karogs", 1990, Nr. 11. "Tukšie ļaudis". Atdz. Kārlis Vērdiņš. "Literatūra un Māksla Latvijā", 2000, 20. apr. Dzeja - Dzintars Sodums. Kopoti raksti. 6. sējums: Dzeja. Rīga: Atēna, 2005. Dzeja - Jānis Krēsliņš. Raksti. 1. sējums. Rīga: Valters un Rapa, 2004. Dzejas izlase. Sast. I. Lešinska un K. Vērdiņš. Rīga: Neputns, 2022. Vikikrātuvē par šo tēmu ir pieejami multivides faili. Skatīt: Tomass Stērnss Eliots. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski) T. S. Eliots. "Tukšie ļaudis" Arhivēts 2008. gada 23. aprīlī, Wayback Machine vietnē. T. S. Eliots. "Dž. Alfreda Prufroka mīlestības dziesma"