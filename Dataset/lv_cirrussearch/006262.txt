Nezināma vērtība "statslink" Pripjata (ukraiņu: Прип'ять) ir pamesta apgabala pakļautības pilsēta Kijivas apgabalā Ukrainā, netālu no Baltkrievijas robežas, Pripetes upes krastā. Pilsētu sāka veidot ap 1970. gadu reizē ar Čornobiļas AES celtniecības sākumu atomelektrostacijas darbinieku izmitināšanai. Pilsētai bija otrs neoficiāls nosaukums "Atompilsēta" (Атомград). Pilsētas statusu Pripjata ieguva 1979. gadā. Līdz 1986. gada kodolkatastrofai tajā dzīvoja aptuveni 50 000 iedzīvotāju. 1986. gada 26. aprīlī Čornobiļas atomelektrostacijā notika lielākā tehnogēnā katastrofa cilvēces vēsturē, kā rezultātā visus pilsētas iedzīvotājus nācās evakuēt radioaktīvā piesārņojuma dēļ. Pirms atomelektrostacijas avārijas Pripjata bija augoša pilsēta ar attīstītu infrastruktūru. Pripjatā dzīvoja galvenokārt Čornobiļas AES strādājošie, pēc kodolkatastrofas lielākā daļa no evakuētajiem cilvēkiem kļuva par invalīdiem saņemtās radiācijas dēļ, daudzi neilgi pēc evakuācijas nomira no staru slimības, vēl vairāk nomira vēlāk ar vēzi. PSRS valdība neļāva rakstīt patieso bojāgājušo nāves cēloni, to parasti aizstājot ar sirds apstāšanos. Līdz galam neuzbūvētais Pripjatas atrakciju parks kļuvis par vienu no avārijas simboliem. https://metro.co.uk/2019/05/07/what-does-chernobyl-look-like-now-is-it-safe-and-does-anyone-live-there-9426059/. City Phone Codes «атомград — Викисловарь». ru.wiktionary.org. Skatīts: 2019-05-29. Michael H. Fox. Why We Need Nuclear Power: The Environmental Case. OUP USA, 2014. 226. lpp. Vikikrātuvē par šo tēmu ir pieejami multivides faili. Skatīt: Pripjata. Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) The Pripyat city history Arhivēts 2011. gada 22. jūlijā, Wayback Machine vietnē.