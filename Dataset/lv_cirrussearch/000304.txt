FN SCAR jeb SCAR (no angļu: Special Forces Combat Assault Rifle — "Specvienību kaujas triecienšautene") ir modulāras konstrukcijas triecienšauteņu saime, ko konstruēja Beļģijas uzņēmums Fabrique Nationale de Herstal (FNH) un ražo FHN filiāle ASV FHN USA Kolumbijā, Dievidkarolīnā. SCAR saime sastāv no trim modifikācijām: SCAR-L, SCAR-H, FN40GL. SCAR-L jeb Mark 16 Mod 0 ir vieglā (light) versija, kas izmanto 5,56x45 mm NATO patronas. SCAR-H jeb Mark 17 Mod 0 ir smagā (heavy) versija, kas šauj ar lielāku lodi — 7,62x51 mm NATO. FN40GL jeb Mk 13 Mod 0 ir zemstobra granātmetējs, kas varētu pildīt M203 pienākumus, kā arī, pieliekot speciālu laidi, tas var pat pildīt M79 lomu mūsdienu kaujas laukā. SCAR ir apmaināmā stobru sistēma. Mk 16 un Mk 17 ir pieejamas ar dažādiem stobriem: īsais CQC (BAV) un garais Long stobrs. Starp citu, Mk 17 ar garo stobru var izmantot kā vieglo snaiperšauteni. SCAR tika konstruēta, lai apmierinātu ASV Speciālo uzdevumu vienību pavēlniecības USSOCOM specifiskās prasības, jo HK XM8, kam bija jākļūst par ASV Armijas standarta ieroci, neapmierināja USSOCOM Pavēlniecība vēlējās iegūt ieroci, kura kalibru varētu nomainīt kaujas laukā, ar identisku palaišanas mehānismu, kas vienkāršotu apkalpošanu un loģistiku, tai pašā laikā pielāgojamu dažādām misijām. SCAR arī piedalās ASV Armijas M4 karabīnes nomainīšanas konkursā. Tā tajā konkurē ar HK 416, LWRC M6, Barret REC7 PDW, Bushmaster ACR, Robinsona XCR, SIG SG 556, Colt ACC-M. 2007. gadā ASV Armija veica ierobežotu sacensību starp M4 karabīni, SCAR-L, HK 416 un iepriekš izbrāķēto HK XM8. SCAR ieņēma 2. vietu ar 226 traucējumiem pret M4 karabīnes 882 traucējumiem, taču pirmo vietu ieņēma XM8 ar 127 kļūmēm. Pēc pāris aizkavēšanām pirmās triecienšautenes tika izdotas operatīvām vienībām 2009. gada aprīlī. Tās saņēma viens no 75. Reindžeru pulka bataljoniem. Tagad 600 triecienšautenes ir adaptētas un gatavas izmantošanai kaujā.