Raiens Eliss (angļu: Ryan Ellis; dzimis 1991. gada 3. janvārī) ir kanādiešu hokejists, aizsargs. Pašlaik (2024) Elisam ir līgums ar Nacionālās hokeja līgas klubu Filadelfijas "Flyers". 2007. gada OHL draftā Elisu ar 22. kopējo numuru izvēlējās "Spitfires" vienība, un jau savā pirmajā sezonā ar klubu Eliss kļuva par vienu no vadošajiem tā aizsargiem. Gan 2008.—09., gan 2009.—10. sezonā kopā ar "Spitfires" vienību Eliss izcīnīja Memoriālo kausu, ko pasniedz visu trīs Kanādas junioru līgu absolūtajai čempionei. 2008.—09. sezonu Eliss noslēdza ar 89 rezultativitātes punktiem, kas viņu padarīja par līgas rezultatīvāko aizsargu. Pēc diviem gadiem viņam kā "Spitfires" kapteinim vēlreiz izdevās kļūt par līgas rezultatīvāko aizsargu. 2011.—12. gada sezonā Eliss debitēja Nacionālās hokeja līgas kluba Našvilas "Predators" sastāvā. 2021. gada 17. jūlijā Eliss tika aizmainīts uz Filadelfijas "Flyers" apmaiņā pret Filipu Maiersu un Nolanu Patriku, kurš pēc tam tika aizmainīts uz Vegasas "Golden Knights" pret uzbrucēju Kodiju Glasu. Eliss aizvadīja četras spēles līdz 13. novembrim pēc tam, kad viņš ieguva "daudzslāņu" traumu, kas bija saistīta ar "visu iegurņa zonu". Lai gan bija paredzēts, ka viņš būs gatavs 2022.–2023. gada sezonai, "Flyers" ģenerālmenedžeris Čaks Flečers traumu raksturoja kā, iespējams, tādu kas novedīs pie spēlētāja karjeras beigām. Kanādas izlases rindās Eliss ir kļuvis par 2008. gada Pasaules U18 čempionu, kā arī spēlējis 2009., 2010. un 2011. gada Pasaules čempionātā junioriem, 2009. gadā izcīnot zeltu, bet 2010. un 2011. gadā — sudraba medaļas. 2011. gadā viņš tika atzīts arī par turnīra labāko aizsargu. Eliteprospects profils (angliski) Internet Hockey Database profils (angliski) Hockey-Reference profils (angliski) https://www.nhl.com/news/nashville-predators-trade-ryan-ellis-to-philadelphia-flyers-325678384 https://www.nhl.com/news/ryan-ellis-could-miss-start-of-season-for-philadelphia-flyers-335345554 https://www.nhl.com/news/philadelphia-flyers-ryan-ellis-injury-status-update-333637108 https://www.sportsnet.ca/nhl/article/flyers-gm-ryan-ellis-unlikely-to-play-in-2022-23-season/