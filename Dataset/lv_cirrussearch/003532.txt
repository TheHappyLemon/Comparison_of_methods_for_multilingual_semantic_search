IKAROS (angļu: Interplanetary Kite-craft Accelerated by Radiation Of the Sun) ir Japānas starpplanētu zonde, kuras galvenais uzdevums ir pārbaudīt iespēju izmantot saules buru starpplanētu ceļojumos. IKAROS saules bura sastāv no četrām trapeces formas 7,5 μm poliimīda plēves gabaliem ar ārējo malu 14 m. Uz plēves izvietotas plānas saules baterijas elektroenerģijas iegūšānai. Buru malās iestrādāti šķidro kristālu displeji, ar kuriem tik veikta aparāta stāvokļa kontrole, izmainot atstarošanas līmeni vajadzīgajos displejos. Buru stūros ir 0,5 kg atsvari. Plēves gabalu izvēršana notiek, kosmiskajam aparātam rotējot ap savu asi ar 20 apgriezieniem minūtē. Inerces ietekmē atsvari izpleš buras. Starta konfigurācijā kosmiskais aparāts bija cilindra formā ar 1,6 m diametru un 0,8 m augstumu. Kosmiskais aparāts palaists 2010. gada 20. maijā 21:58:22 UTC no Tanegasimas kosmosa centra ar nesējraķeti H-IIA 202. Kopā ar IKAROS tika palaista arī Veneras zonde Akatsuki un četriem nanopavadoņiem. Saules buras izvēršana sākās 3. jūnijā, un 11. jūnijā tika pabeigta. 14. jūnijā tika izmests apakšpavadonis DCAM-2 ar kameru, lai uzņemtu izplestās buras attēlus. Identisks DCAM-1 tika palaists 19. jūnijā. Drīz pēc tam, kad Akatsuki piedzīvoja kļūmi, neieejot orbītā, 2010. gada 8. decembrī 07:39 UTC IKAROS palidoja garām Venerai aptuveni 80 000 km attālumā. IKAROS successfully deploys sail! Arhivēts 2013. gada 30. oktobrī, Wayback Machine vietnē. JAXA, 2010-06-11 IKAROS flew past Venus on December 8 Arhivēts 2011. gada 1. februārī, Wayback Machine vietnē. planetary.org, 2010-12-14