Šis raksts ir par futbola treneri. Par citām jēdziena Gērijs Džonsons nozīmēm skatīt nozīmju atdalīšanas lapu. Gērijs Džonsons (angļu: Gary Johnson; dzimis 1955. gada 28. septembrī, Fulemā, Apvienotajā Karalistē) ir britu futbola treneris, kā arī bijušais Latvijas futbola izlases galvenais treneris. Par Latvijas izlases galveno treneri Džonsons kļuva 1999. gada vasarā, kad no izlases aizgāja viņa priekšgājējs Revazs Dzodzuašvili. Kā izlases galvenais treneris Džonsons debitēja 1999. gada septembrī 2000. gada Eiropas čempionāta kvalifikācijas spēlē pret Albānijas izlasi (3:3). Pabeidzis šo atlases ciklu, Džonsons iesāka arī nākamo. Pēc zaudējumiem 2002. gada Pasaules čempionāta kvalifikācijas turnīra spēlēs pret Skotiju, Beļģiju un Horvātiju, sekoja negaidīts neizšķirts 1:1 pret Sanmarīno izlasi. Pēc šīs spēles Gērijs Džonsons bija spiests atkāpties no izlases galvenā trenera amata, un viņa vietu ieņēma līdzšinējais izlases otrais treneris Aleksandrs Starkovs. No 2005. līdz 2010. gadam viņš vadīja Anglijas futbola klubu Bristoles "City", pēc tam Pīterboro "United", savas karjeras laikā viņš ir trenējis arī citus angļu klubus. Kopš 2010. gada Džonsons trenē Anglijas futbola klubu Northampton Town. Džonsona vadītie klubi 3 reizes izcīnījuši tiesības pāriet augstākā līgā. Klubi, viņa vadībā, vairākas reizes labi startējuši Anglijas zemāko līgu kausā, kā arī 1 reizi to izcīnījuši. WorldFootball profils (angliski) Soccerbase trenera profils (angliski) Transfermarkt trenera profils (angliski)