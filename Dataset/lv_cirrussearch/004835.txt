Alotene ir dzelzceļa pieturas punkts Aizkraukles novada Klintaines pagastā, līnijā Rīga—Krustpils. Stacijas kods 10401 (pēc PSRS klasifikācijas). Pieturas punkta ēka tiek izmantota kā dzīvojamā māja, tajā nav biļešu kases. 1930. gadā dzelzceļa līnijas Rīga—Daugavpils 106. kilometrā tika atvērts pieturas punkts «Klintene». 1942. gadā izmaiņas punkta «Klintene», kurš tolaik atradās līnijas 101. kilometrā, nosaukums tika mainīts uz «Alotene». 1948. gada atlantā stacija «Alotene» tiek norādīta līnijas 104. kilometrā, bet pašlaik stacija atrodas Rīgas—Krustpils dzelzceļa līnijas 102. kilometrā. Ir vērts atzīmēt arī to, ka tikai 1963. gadā stacijā parādījās elektrisks apgaismojums. Pēc otrā sliežu ceļa posmā Skrīveri—Krustpils izbūves pabeigšanas Alotenes staciju pārveidoja par pieturas punktu, kas atrodas 700 m Krustpils virzienā no iepriekšējā stacijas perona, pie autoceļa V947 pārbrauktuves. 2014. gada 12. augustā bija uzsākta divceļu kustība posmā līdz Pļaviņām; Rīgas virzienā tajā laikā dīzeļvilcieni pieturēja pie jaunā perona, bet Krustpils virzienā — pie vecā, pretim stacijas ēkai. 2015. gadā abos virzienos vilcieni pietur pie jaunajiem peroniem. Alotenes stacijas ēka 2011. gadā Sliežu ceļi Rīgas virzienā Sliežu ceļi Krustpils virzienā «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-04. «Rīga—Daugavpils līnijas vēsture». Arhivēts no oriģināla, laiks: 2012. gada 14. maijā. Skatīts: 2010. gada 20. augustā. Наш Царьград — Историческое путешествие по железнодорожной линии Рига—Даугавпилс[novecojusi saite] (krieviski)