Altāra Mī b (arī Mu Arae b vai HD 160691 b) ir citplanēta, kas riņķo ap zvaigzni Altāra Mī (μ Arae), kura atrodas 15,6 pc attālumā no Zemes Altāra zvaigznājā. Planētas orbītas tuvākā punkta attālums no zvaigznes ir 1,303 AU, bet tālākā — 1,687 AU. Šīs attālumu atšķirības ir skaidrojamas ar planētas ekscentrisko (elipsveida) orbītu ar ekscentricitāti 0,1284. Tas nozīmē to, ka šī ir planēta, kas atrodas zonā, kur cilvēkam valda komforta apstākļi un varētu riņķot Zemei līdzīgi pavadoņi. Planēta sver 543 reižu vairāk par mūsu planētu, tātad tā ir 1,709 reižu smagāka par Jupiteru. Šāda planēta ir milzīga gāzu lode (gāzes gigants), bez cietas virsmas. Planētu atklāja 2000. gada 12. decembrī. Ja mūsu planēta, kā tās pavadonis apriņķotu šo planētu, tad temperatūra uz Zemes, kad šī planēta atrastos vistuvāk savai zvaigznei, būtu +16 °C, bet, kad planēta attālinātos līdz vistālākajam punktam uz savas orbītas, tā noslīdētu līdz –19 °C. Ekvatora rajonā vasaras būtu vēsas, saulainas (okeāni ziemas periodā ir atdzisuši un mitrumu dod ļoti maz) un ilgas, bet ziemas — ļoti aukstas ar sniega vētrām, biezu sniega segu (mitrums no okeāniem) un arī ilgas, jo gads uz šīs planētas ilgst 643,252 zemes dienas ilgi. Ja tur kāds mūsu Zemei līdzīgs pavadonis tur ir, tad tam droši vien ir paaugstināts siltumnīcefektu izraisošo gāzu (CO2) daudzums atmosfērā, jo dzīvībai optimālas ir arī par 10° augstākas temperatūras nekā minēts iepriekšējā rindkopā. Zvaigzne ap kuru riņķo šī planēta, izstaro gaismu, kuras spektrālais sastāvs ir ļoti līdzīgs Saules gaismai, jo zvaigznes temperatūra ir 5431 °C, t.i. ļoti līdzīga Saules temperatūrai. Zvaigzni, ap kuru riņķo šī planēta, sauc arī par Mu Arae jeb HD 160691.