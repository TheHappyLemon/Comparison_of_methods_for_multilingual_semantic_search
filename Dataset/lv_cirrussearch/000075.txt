Šis raksts ir par 1793. gadā dzimušo Austrijas valdnieku no Hābsburgu dinastijas. Par 1503. gadā dzimušo Austrijas valdnieku no Hābsburgu dinastijas skatīt rakstu Ferdinands I Hābsburgs (Svētās Romas imperators). Ferdinands I (vācu: Ferdinand I.; dzimis 1793. gada 19. aprīlī, miris 1875. gada 29. jūnijā) bija Hābsburgu dinastijas Austrijas imperators un arī attiecīgo Hābsburgu īpašumu (Bohēmijas, Ungārijas utt.) monarhs. Sāka valdīt pēc tēva Franča II nāves. Iespējams, vecāku ģenētiskā tuvuma dēļ Ferdinandam bija iedzimta fiziska un garīga mazspēja, kā arī viņš sirga ar epilepsiju, tāpēc nebija spējīgs patstāvīgi pārvaldīt valsti. Austrijas vēsturē iegājis ar teicienu "Es esmu ķeizars un gribu knēdeļus" (Ich bin der Kaiser und ich will Knödel). Tomēr oficiāli Ferdinands nebija pasludināts par nespējīgu valdīt, tāpēc valdību vadīja reģentu padome. Sākoties 1848. gada revolūcijai, Ferdinands I atteicās no troņa par labu brālēnam Francim Jozefam I, kurš pēc tam valdīja līdz pat Austroungārijas sabrukumam. Pēc atteikšanās no troņa Ferdinads I līdz savai nāvei dzīvoja Prāgā Hradčanu pilī. Vikikrātuvē par šo tēmu ir pieejami multivides faili. Skatīt: Ferdinands I Hābsburgs. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Enciklopēdijas Krugosvet raksts (krieviski)