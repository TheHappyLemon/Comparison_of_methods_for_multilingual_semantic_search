Dzelzceļa stacija Tore (kādreizējais nosaukums Iļģi) atrodas Dienvidkurzemes novada Grobiņas pagastā, dzelzceļa līnijas Liepāja - Rīga 16. kilometrā. Stacija atrodas apmēram 2 kilometrus uz dienvidiem no Grobiņas, blakus ēkai atrodas telekomunikāciju sakaru tornis. Pasažieru vilcieni tajā nepietur, stacijā lielākoties notiek grants pārkraušana vagonos, lai to vestu uz Liepājas ostu. Stacija atklāta 1929. gadā, sākumā par stacijas ēku kalpoja vagoniņš. Stacija pārdēvēta par Tori 1930. gadā. 1938. gadā uzbūvēta baraka, kas kalpoja kā nojume pasažieriem. Tagadējā divstāvu mūra ēka uzbūvēta 1954. gadā. Pasažieru dīzeļvilcieni Torē nepietur kopš 2001. gada 15. augusta. Toms Altbergs, Karīna Augustāne, Ieva Pētersone. Dzelzceļi Latvijā. Rīga : Jumava, 2009, 159. lpp. ISBN 978-9984-38-698-0 Tīrība, kārtība un būvniecība[novecojusi saite]