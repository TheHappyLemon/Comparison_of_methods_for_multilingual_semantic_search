Slovēnijas Republikas karogs ir taisnstūra formas ar trijām vienāda platuma horizontālām joslām: augšējā — balta, vidējā — zila un apakšējā — sarkana. Karoga augšējā daļā, tuvāk pie kāta ir attēlots Slovēnijas Republikas ģerbonis. Karoga (panslāviskās) krāsas tika uzskatītas par nacionālām, un tās izmantoja ģerboņos vēl pirms tam, kad slovēņu patrioti 1848. gadā apstiprināja nacionālā karoga krāsas. Uz šādu izvēli tos vedināja Krievijas impērijas karoga krāsas. Arī Slovēnijas Sociālistiskajai Republikai Dienvidslāvijas sastāvā bija šāds krāsu salikums, tikai ar sarkanu zvaigzni vidū. Pēc neatkarības atgūšanas zvaigzne tika noņemta. Jaunais karogs oficiāli tika apstiprināts 1991. gada 27. jūnijā.