BK "Ventspils" ir Latvijas basketbola klubs no Ventspils, kas spēlē Latvijas—Igaunijas Basketbola līgā un un Latvijas Basketbola līgā (LBL) kopš tās dibināšanas 1994. gadā. Pastāvēšanas vēsturē BK "Ventspils" ir 10 reizes uzvarējis LBL čempionātā. Mājas spēles komanda aizvada Ventspils Olimpiskā centra arēnā. Basketbola klubs "Ventspils" tika dibināts 1994. gadā, taču jau kopš 1992. gada LBL sezonas startēja komanda ar šādu pašu nosaukumu. Iesākumā BK "Ventspils" bija vidusmēra Latvijas komanda, bet par pagrieziena punktu komandas attīstībā var uzskatīt 1997./1998. gada sezonu, kad komandu sāka trenēt Armands Krauliņš un tika uzcelts Ventspils Olimpiskais centrs. Šajā sezonā Ventspils debitēja Eiropas kausu turnīros, iekļūstot Korāča kausa astotdaļfinālā. 1998./1999. gada sezonā Ventspils jau startēja Saportas kausa izcīņā. Šajā sezonā Ventspils pēdējo reizi LBL finālā piekāpās Brocēni/LMT komandai. 1999./2000. gada sezonā BK Ventspils pirmoreiz kļuva par Latvijas čempioniem un uzvarēja arī nākamajās sešās sezonās. No 2001./2002. gada sezonas līdz 2006./2007. gada sezonas beigām ventspilnieku treneris bija bijušais kluba basketbolists Kārlis Muižnieks. Pēc viņa atlaišanas par treneri kļuva Gašpers Okorns. Lielākais sasniegums Eirokausos ir 2002./2003. gada FIBA Čempionu kausā izcīnītā 3. vieta. BK "Ventspils" piedalījās Baltijas Basketbola līgā no tās izveidošanas 2004. gadā līdz pat pēdējai 2017./2018. gada sezonai. Augstākais kluba sasniegums BBL bija 3. vieta 2006./2007. sezonā, šo pašu panākumu BK "Ventspils" atkārtoja 2010. gadā. Spēlē par 3. vietu 2010. gadā BC Šiauliai uzvarēja BK Ventspils klubu. 5. maijā bronzas medaļas tika piešķirtas gan BK Ventspils, gan BC Šiauliai klubam. 2007. gadā BK Ventspils septiņu gadu dominanci LBL pārtrauca ASK Rīga. 2008. gadā Ventspils neiekļuva finālā, taču ieguva bronzas medaļas. 2009. gadā tas atguva Latvijas čempionu titulu un 2010. gadā atkal ieņēma 3. vietu. Savukārt 2011. gadā BK Ventspils izcīnīja 2. vietu LBL un 4. vietu BBL. 1994—1995: Raitis Silarājs 1995—1997: Nikolajs Balvačovs 1997—2001: Armands Krauliņš 2001—2007: Kārlis Muižnieks 2007—2008: Gašpers Okorns 2008—2010: Agris Galvanovskis 2010: Silvano Poropats 2010: Guntis Endzels (p.i.) 2010—2011: Aļģirds Brazis 2011: Guntis Endzels 2011—2012: Gundars Vētra 2012—2015: Roberts Štelmahers 2015—2017: Kārlis Muižnieks 2017—2019: Roberts Štelmahers kopš 2019: Artūrs Visockis-Rubenis Ventspils nenotur pārsvaru un izlaiž no rokām BBL bronzu Bronza tiek gan "Ventspilij", gan "Šiauliai" LBL: Season 2008-2009 «'Ventspils' basketbolisti triumfē BBL turnīrā». Delfi.lv. 2013. gada 6. aprīlī. Skatīts: 2013. gada 7. aprīlī. Oficiālā mājaslapa Oficiālais fanu klubs Eurobasket profils (angliski) Eiropas kausu profils (angliski) FIBA Europe profils (angliski) BBL profils (angliski) LBL profils