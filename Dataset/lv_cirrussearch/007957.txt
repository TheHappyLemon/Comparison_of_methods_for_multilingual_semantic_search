Lukāšs Kašpars (čehu: Lukáš Kašpar; dzimis 1985. gada 23. septembrī) ir čehu hokejists, malējais uzbrucējs. Pašlaik (2020) Kašpars spēlē Čehijas Ekstralīgas vienībā BK Mlada Boleslav. Kašpars savu profesionālā spēlētāja karjeru uzsāka 2002.—03. sezonā, kad debitēja Čehijas Ekstralīgas kluba HC Litvīnova rindās. Klubā viņš turpināja spēlēt arī nākamajā sezonā, taču tad, 2004. gada vasarā, NHL draftā viņu ar kopējo 22. numuru izvēlējas Sanhosē "Sharks" vienība, un Kašpars izvēlējās karjeru turpināt Ziemeļamerikā. 2004.—05. sezonu Kašpars vēl aizvadīja Ontario hokeja līgā, taču sākot ar 2005.—06. spēlēja Amerikas hokeja līgā. Laikposmā starp 2007. un 2009. gadu "Sharks" rindās Kašpars aizvadīja arī 16 Nacionālās hokeja līgas spēles. Lai gan 2009.—10. sezonu Kašpars vēl iesāka AHL, jau drīz vien viņš pievienojās SM līgas klubam Oulu "Kärpät", kur arī aizvadīja atlikušo sezonu. 2010.—11. sezonu aizvadīja Kontinentālās hokeja līgas klubā Astanas "Baris", piedaloties arī 2011. gada Kontinentālās hokeja līgas Zvaigžņu spēlē. 2012. gada vasarā hokejists pievienojās Doneckas "Donbass" rindām. Pēc "Donbass" paziņojuma par dalības atsaukšanu no līgas, 2014. gada jūlijā Kašpars pievienojās Hantimansijskas "Jugra". Sezonas vidū hokejists pārcēlās uz SM līgas vienību Oulu "Kärpät", tās sastāvā kļūstot par Somijas čempionu. 2015. gada augustā pievienojās Bratislavas "Slovan". Čehijas izlases rindās Kašpars kļuvis par 2010. gada Pasaules čempionu. Vikikrātuvē par šo tēmu ir pieejami multivides faili. Skatīt: Lukāšs Kašpars. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)