Dominiks Gastons Andrē Stross-Kāns (franču: Dominique Gaston André Strauss-Kahn, izrunā: [dɔminik stʁos kan]; dzimis 1949. gada 25. aprīlī Neijī pie Sēnas, Francijā) ir franču ekonomists, jurists un politiķis, Francijas Sociālistu partijas biedrs. Laika posmā no 2007. gada 1. novembra līdz 2011. gada 18. maijam bijis Starptautiskā Valūtas fonda (SVF) izpilddirektors. D. Stross-Kāns ir Parīzes politikas institūta ekonomikas profesors, tāpat laika posmā no 1997. līdz 1999. gadam bija Francijas finanšu un ekonomikas ministrs. Viņš pārstāv Francijas labējā centra Sociālistu partiju. D. Stross-Kāns bija viens no Sociālistu partijas kandidātiem 2007. gada Francijas prezidenta vēlēšanās, taču 2006. gada novembrī zaudēja Segolēnai Ruajālai (Ségolène Royal). 2011. gada maijā D. Stross-Kāns Nujorkā, ASV, tika arestēts par seksuālo uzmākšanos viesnīcas istabenei. Pašlaik viņš visas apsūdzības noliedz, taču nekavējoties atkāpās no SVF izpilddirektora amata. 2011. gada 19. maijā viņš tika atbrīvots par vienu miljonu ASV dolārus lielu drošības naudu. BOSCHAT, Nathalie; GAUTHIER-VILLARS, David; EL-GHOBASHY, Tamer. «Strauss-Kahn Resigns From IMF». The Wall Street Journal, 2011. gada 19. maijs. Skatīts: 2011. gada 19. maijs. John Eligon. «Judge Denies Bail to I.M.F. Chief in Sexual Assault Case». The New York Times, 2011. gada 16. maijs. Skatīts: 2011. gada 16. maijs. [1][novecojusi saite] Stross-Kāns atkāpies no amata, tvnet.lv Tiesa atbrīvo Strosu-Kānu pret drošības naudu, tvnet.lv Stross-Kāns atbrīvots no cietuma un atrodas mājas arestā, tvnet.lv Vikikrātuvē par šo tēmu ir pieejami multivides faili. Skatīt: Dominiks Stross-Kāns. Oficiālā biogrāfija (angliski)