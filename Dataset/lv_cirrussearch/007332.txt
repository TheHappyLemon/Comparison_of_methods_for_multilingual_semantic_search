Dark Passion Play ir simfoniskās metāla grupas Nightwish sestais studijas albums, kurš izdots 2007.gada 26.septembrī Somijā. Šis bija pirmais Nightwish albums ar jauno dziedātāju Aneti Olzonu un pirmais albums bez Tarjas Turunenas piedalīšanās, kura tika izslēgta no grupas 2005.gada oktobrī. Grupas līderis un dziesmu rakstītājs Tomass Holopainens uzskata šo albumu kā „albumu kurš izglāba viņa dzīvi”. Albums sevī ietver 5 singlus: „Eva” izdots 2007.gada 25.maijā, „Amaranth” izdots 22.augustā, "Erämaan viimeinen" izdots 5.decembrī tikai Somijā, „Bye bye beautiful” izdots 2008.gada 15.februārī un „The Islander” izdots 21.maijā. Ir uzņemti 3 mūzikas video ar 3 albuma singliem. Pirmie divi video dziesmām „Amaranth” un „Bye bye beautiful” tika uzņemti Losandželosā, ASV, 2007.gada pavasarī un izmaksāja 270 000 €. „Amaranth” video tika izdots kopā ar singlu 22.audustā, bet „Bye bye beautiful” video tika izlaists 15.februārī . 3.video klips „The Islander” tika pabeigts 2007.gada oktobrī, Rovaniemi, Somijā un tika izdots 2008.gada aprīlī. Sākumā Holopainens negribēja uzņemt vēl vienu video Dark Passion Play albumam, bet kad viņam piedāvāja uzņemt video pilsētā ar tradicionālo Somijas dabu, viņš nevarēja atteikties. Pirmais singls „Eva” tika nopludināts internetā sešas dienas pirms tā oficiālās izdošanas, tāpēc grupa izdeva šo singlu ātrāk, tikai lejupielādēšanai internetā. Vairākas dziesmas versijas tika publiskotas Youtube un torrent adresēs mēnesi vēlāk. Viss albums ar balss ierakstu tika nopludināts internetā 2.augustā. Pilns albums ar instrumentālo versiju tika nopludināts 21.septembrī, 2007.gadā, tā rezultātā daudzi Meksikas veikali pārdeva albumu pirms tā starptautiskās izdošanas. „Bye bye beautiful” video tika nopludināts, ātrāk nekā pirms oficiālās izdošanas, Youtube un citās līdzīgās adresēs. Pirmajā izlaišanas nedēļā, albums Eiropas topos bija nr.1 sešās dažādās valstīs un tika pārdots vairāk nekā 130 000 kopijās Somijā vien, kur dabūja 4 platīna sertifikāta diskus. 2010.gada februārī albums saņēma 5. Platīna sertifikātu Somijā, pēc pārdotām vairāk nekā 150 000 kopijām. Starptautiski Dark Passion Play albums ir pārdots vairāk nekā 2 miljons kopijās, kopš tā izdošanas, esot par vienu no visveiksmīgākajiem Nightwish albumiem. Instrumentālā versija dziesmai "Whoever Brings The Night" tika izmantota spēles LittleBigPlanet 2, "Huge Peril For Huge Spaceship" līmenī. 2005.gada oktobrī, pēc Once tūres pēdējā koncerta Hartwall arēnā, grupas dziedātāja Tarja Turunena tika izslēgta no grupas caur atvērto vēstuli. Lai atrastu jaunu dziedātāju, grupa izsludināja noklausīšanos no 2006.gada 17.marta – 2007.gada 15.janvārim, saņemot vairāk nekā 2000 demo kasetes. Caur vairākām spekulācijām, jaunā Nightwish dziedātāja tika paziņota 2007.gada 24.maijā, tā bija bijusī Alyson Avenue dziedātāja Anete Olzona. Intervijā Tomass Holopainens teica, ka grupa pieņēma lēmumu 2007.gada janvārī, balstoties uz iespaidu, kādu viņa deva izpildodt dziesmu „Ever Dream” no albuma Century Child . Dark Passion Play ietvēra sevī daudz personīgu dziesmu, tai skaitā "The Poet and the Pendulum", kas tiek dēvēta, kā Holopainena dzīves stāsts un kā ir, būt komponistam un mūziķim. Cita dziesma "Meadows of Heaven" ir stāsts par Holopainena bērnību un izjūtām, kuras vairs neatgūt. Divas dziesmas "Bye Bye Beautiful" un "Master Passion Greed" ir par bijušo grupas dziedātāju Tarju Turunenu un viņas vīru Marčelo Kabuli. "Bye Bye Beautiful" ir veltīta Tarjai, kura tika izslēgta no grupas ar atvērtās vēstules palīdzību 2005. gadā, un Holopainena sajūtas pirms un pēc laika, kad viņas attieksme pret grupu un mūziku bija mainījusies. Piedziedājums satur tekstu "Did you ever read what I wrote you?/ Did you ever listen to what we played?", kurā pirmā daļa ir norāde uz dziesmas tekstu, ko rakstīja Holopainens un otrā daļā ir par lēmumu trūkumu mūzikas ziņā. Dziesma "Cadence of Her Last Breath" ir ļoti personiska dziesma par bēgšanu prom. Bet albums ietver sevī dziesmas ar fantāzijas tēmu "Sahara", "Whoever Brings the Night" un "7 Days to the Wolves". Dažas dziesmas ir atsauces uz autoriem kā Edgars Alans Po, Valts Vaitmens un Stīvens Kings.Dziesma "7 Days to the Wolves" ir balstīta uz Stīvena Kinga noveli Wolves of the Calla, piekto grāmatu Tumšie torņi sērijā. Dziesmas "The Poet and the Pendulum" pirmā daļa saucas The White Lands of Empathica kura ir 4.daļa septītajai grāmatai Tumšie torņi sērijā. Balstoties uz Tomasa Holopainena teikto, albuma oriģinālais nosaukums bija The Poet and the Pendulum, nosaukts pēc albuma pirmās dziesmas. Tas tika mainīts uz Dark Passion Play vairāku iemeslu dēļ; The Poet And The Pendulum bija pārāk garš priekš albuma nosaukuma un viņš negribēja albuma nosaukumā Poet (jo viņš pats ir dzejnieks). Jaunais albuma nosaukums ir no pirmās dziesmas. Faster Harder Nightwish bija paziņots kā jaunais albuma nosaukums 1.aprīlī. 2007.gadā Nightwish oficiālajā mājaslapā. Nosaukums ir tā kā vārdu spēle Scooter singlam Faster Harder Scooter. Nightwish arī izdeva jauno albuma vāku, liekot faniem domāt, ka no simfoniskā metāla viņi ir pārgājuši uz trash metālu. Pēc stundas albuma noformējums atradās vairākās interneta adresēs. Vēlāt Nightwish oficiālajā mājaslapā tika izklāstīts, ka tas bija 1.aprīļa joks. Nightwish sāka ierakstīt instrumentālās daļas Dark Passion Play albumam 2006.gada rudenī un tika pabeigts 2007.gada pavasarī. Pilnībā tika ierakstītas 15 dziesmas. Turpinot iesākto, orķestra daļas tika ierakstītas Abbey Road studijā, Londonā divās sesijās: viena 2006.gada decembra vidū un otra 2007.gada februārī. Orķestra ierakstīšanas laikā, februārī viņi ierakstīja jaunu orķestra ievaddaļu dziesmai Wishmaster, izmantošanai koncertos. Tā kā ar iepriekšējo albumu Once, grupa sadarbojās ar London Philharmonic Orchestra un Metro Voices Choir. Vokāls tika ierakstīts 2007.gada februārī, pēc tam kad Anete Olzona tika izvēlēta kā jaunā grupas dziedātāja. Albums tika miksēts un pabeigts Finnvox studijā, Helsinkos 2007.gada aprīļa-maija mēnešos. Albums izmaksāja 500 000€, padarot to par visdārgāko albumu, kāds vien ir ierakstīts Somijā. Vel 270 000€ tika iztērēti 2 mūzikas video uzņemšanai. Nightwish arī ierakstīja cover dziesmu albumam. Tā bija cover dziesma "The Heart Asks Pleasure First" no filmas The Piano, dziesmas celiņš ko sakomponēja Maikls Nīmans. Šī versija satur dziesmu tekstu, ko uzrakstīja Tomass Holopainens un vokālu Anetes Olzonas izpildījumā. Pirms un albuma ierakstīšanas laikā viņi nedabūja atļauju cover izdošanai, beigās tā arī viņi to nedabūja. Daudzi fani tika apbēdināti, ka cover dziesma netiks izdota. Pēdējā koncerta laikā, Dark Passion Play tūrē, Hartwall arēnā, Nightwish cover dziesma tika atskaņota, kā nobeiguma dziesma, kad grupa atstāja skatuvi. Šī bija vienīgā reize cilvēkiem ārpus grupas dzirdēt šo dziesmu. Grupas oficiālā mājaslapa (angliski)