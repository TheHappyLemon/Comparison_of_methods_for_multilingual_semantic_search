Peroksisērskābe jeb Karo skābe (H2SO5) ir sēru saturoša peroksiskābe. Karo skābe ir bezkrāsaina kristāliska viela. Peroksisērskābi atklājis vācu ķīmiķis Henrihs Karo 19. gadsimta beigās. Hlorsulfonskābei reaģējot ar ūdeņraža peroksīdu: H2O2 + ClSO2OH → H2SO5 + HCl Iedarbojoties ar sērskābi uz kālija persulfātu: K2S2O8 + H2SO4 + H2O → H2SO5 + KHSO4 Koncentrētam ūdeņraža peroksīdam reaģējot ar sērskābi: H2O2 + H2SO4 → H2SO5 + H2O Karo skābe ir spēcīgs oksidētājs. Piemēram, tā oksidē anilīnu līdz nitrobenzolam, jodīdjonus līdz brīvam jodam, bet reakcijā ar acetonu veidojas acetona peroksīds. Peroksisērskābi lieto peldbaseinu ūdens dezinfekcijai, bet tās sāļus (peroksisulfātus) izmanto kā oksidētājus, koksnes delignifikācijai (lignīna atdalīšanai), kā kodinātājus, polimerizācijas iniciatorus, eļļu balinātājus un augsnes uzlabotājus. N.Ahmetovs. Neorganiskā ķīmija, Rīga, "Zvaigzne", 1978, 340. lpp. Карякин Ю. В., Ангелов И. И. Чистые химические вещества М., Химия, 1974, 178. — 179. lpp. (krieviski)