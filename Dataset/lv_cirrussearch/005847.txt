Koordinātas: 32°39′20″S 70°00′57″W﻿ / ﻿32.65556°S 70.01583°W﻿ / -32.65556; -70.01583 Akonkagva (spāņu: Aconcagua) ir augstākais kalns Amerikā (Ziemeļamerika un Dienvidamerika) un augstākais kalns ārpus Āzijas. Akonkagvas virsotne atrodas 6961 metrus virs jūras līmeņa. Tas atrodas Andu kalnu grēdā Argentīnā. Kalna virsotne atrodas 15 km attālumā no Argentīnas robežas ar Čīli. Tam ir vairāki glečeri, pazīstamākais no tiem ir ziemeļaustrumu glečers. Pirmais mēģinājums iekarot Akonkagvu notika 1883. gadā, to mēģināja izdarīt grupa, ko vadīja vācu ģeologs un pētnieks Pauls Gisfeldts, viņš sasniedza 6500 metru atzīmi. Pirmā fiksētā uzkāpšana kalna virsotnē notika 1897. gadā, to spēja paveikt britu ekspedīcijas grupa Edvarda Ficdžeralda vadībā, pirmais virsotni sasniedza šveicietis Matiass Curbrigens 12. februārī. Jaunākais cilvēks, kurš uzkāpis Akonkagvā, ir 10 gadus vecais Metjū Moniss no Kolorādo, viņš virsotni sasniedza 2008. gada 16. decembrī. Vecākais cilvēks, kurš uzkāpis Akonkagvas virsotnē, ir Skots Lūiss, viņš to paveica 2007. gada 26. novembrī 87 gadu vecumā. Fitzgerald, E. A. (1898). "On Top of Aconcagua and Tupangato". McClure's magazine (S. S. McClure, Limited) 12 (1): 71–78. Atjaunināts: 31 May 2010. «Récord: un niño de 10 años hizo cumbre en el cerro Aconcagua» (Spanish). Arhivēts no oriģināla, laiks: 2011-07-06. Skatīts: 2010-10-26. Vikikrātuvē par šo tēmu ir pieejami multivides faili. Skatīt: Akonkagva. Encyclopædia Britannica raksts (angliski) Krievijas Lielās enciklopēdijas raksts (krieviski) SummitPost.org profils (angliski)