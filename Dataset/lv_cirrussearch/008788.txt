Šis raksts ir par Sentkitsas un Nevisas galvaspilsētu. Par Gvadelupas galvaspilsētu skatīt rakstu Bastēra. Bastera (Basseterre, izrunā: [bæsˈtɛər]) ir Sentkitsas un Nevisas galvaspilsēta un lielākā pilsēta. Bastera atrodas Sentkitsas salas dienvidrietumos. Dibināta 1627. gadā un uzcelta no jauna 1867. gadā pēc postoša ugunsgrēka. Caur Basteras ostu tiek eksportētas vairums valsts eksportpreces. Visvairāk eksportē cukuru, kokvilnu, sāli un augļus. Nozīmīgākie tūristu apskates objekti ir Sentdžordža baznīca, valdības ēka, Neatkarības laukums, cirks un botāniskais dārzs. Uz ziemeļaustrumiem no pilsētas atrodas Roberta L. Bredšova starptautiskā lidosta (Robert L. Bradshaw International Airport), kas nodrošina gaisa satiksmi ar citām Karību jūras valstīm un salām. 1999. gadā UNESCO Pasaules mantojuma sarakstā tika iekļauts Brimstounas-Hilas-Fortresas nacionālais parks (Brimstone Hill Fortress National Park). Vikikrātuvē par šo tēmu ir pieejami multivides faili. Skatīt: Bastera. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)