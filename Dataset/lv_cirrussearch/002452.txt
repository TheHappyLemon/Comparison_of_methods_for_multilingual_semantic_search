2018. gada ziemas olimpiskās spēles jeb XXIII ziemas olimpiskās spēles, arī Phjončhana 2018, bija 23. ziemas olimpiskās spēles, kas no 2018. gada 9. februāra līdz 25. februārim notika Dienvidkorejas apgabalā Phjončhanā. Daļa no spēlēm norisinājās netālu esošajā Kanninas pilsētā. Spēlēs piedalījās gandrīz 3000 sportistu no 92 valstīm. Kopumā tika sadalīti 102 medaļu komplekti 15 ziemas sporta veidos. Phjončhana par 23. ziemas olimpisko spēļu mājvietu tika izvēlēta 2011. gadā 123. Starptautiskās Olimpiskās komitejas sesijā, apsteidzot Francijas pilsētu Ansī un Vācijas pilsētu Minheni. Nākamās ziemas olimpiskās spēles notika 2022. gadā Pekinā, Ķīnā. Pēc 2018. gada olimpiskajām spēlēm no 9. līdz 18. martam Phjončhanā notika arī paraolimpiskās spēles. Latvija ziemas olimpiskajās spēlēs piedalījās 11. reizi. Komandā bija 34 sportisti, kuri startēja deviņos sporta veidos. Latvija izcīnīja vienu bronzas medaļu, ko paveica bobslejistu divnieks Oskars Melbārdis un Jānis Strenga. Pamatraksts: 2018. gada ziemas olimpisko spēļu rīkotājpilsētas izvēle Uz XXIII ziemas olimpisko spēļu organizēšanu pretendēja trīs pilsētas: Ansī (Francija), Minhene (Vācija) un Phjončhana (Dienvidkoreja). Norises vieta tika paziņota 123. SOK sesijā Durbanā (Dienvidāfrikā), 2011. gada 6. jūlijā. Phjončhana iepriekš bija izvirzījusi savu kandidatūru divām ziemas olimpiskajām spēlēm, taču abās reizēs tika zaudēta iespēja tās organizēt (tika zaudēts Vankūverai (Kanāda) par 2010. gada ziemas olimpisko spēļu rīkošanu un Sočiem (Krievija) par 2014. gada ziemas olimpisko spēļu rīkošanu). Balsojumā par 2018. gada olimpisko spēļu rīkošanu uzvarēja Phjončhana. Phjončhanas olimpiskajās spēlēs tika sadalīti 102 medaļu komplekti 15 sporta veidos. Spēļu programmā bija par 4 jaunām disciplīnām vairāk nekā iepriekšējās spēlēs (snovbordā big air, kērlingā jaukto komandu sacensības, masu starts ātrslidošanā, kalnu slēpošanā jaukto komandu sacensības). Phjončhanas olimpiskajās spēlēs sacensības notika šādos sporta veidos (iekavās ir disciplīnu skaits; treknrakstā izcelti sporta veidi, kuros pieteikti Latvijas sportisti): Pamatraksts: 2018. gada ziemas olimpisko un paraolimpisko spēļu norises vietas 2018. gada ziemas olimpiskās spēles tika organizētas Phjončhanas apgabalā un Kanninas pilsētā (abi objekti atrodas Kanvondo provincē, Dienvidkorejā). Phjončhanas apgabalā notiekošās sacensības sauca par "kalnu grupu" (angļu: mountain cluster), bet Kanninā notiekošās sacensības — par "piekrastes grupu" (coustal cluster). Kalnu grupa (Phjončhana) Phjončhanas Olimpiskais stadions (atklāšanas un noslēguma ceremonija), Alphensijas kūrorts: Alphensijas distanču slēpošanas un biatlona centrs (biatlons, distanču slēpošana un ziemeļu divcīņa), Alphensijas kamaniņu un bobsleja trase (bobslejs, kamaniņu braukšana un skeletons) Alphensijas tramplīnlēkšanas stadions (tramplīnlēkšana un ziemeļu divcīņa), Čonsonas kalnu slēpošanas centrs (kalnu slēpošana), Jonphjonas kūrorts (kalnu slēpošana), Pogvanas Fēniksa parks (frīstaila slēpošana un snovbords), Piekrastes grupa (Kannina) Kanninas hokeja centrs (hokejs), Kanninas kērlinga centrs (kērlings) Kanninas ledus arēna (daiļslidošana un šorttreks), Kanninas ovāls (ātrslidošana), Katholas hokeja centrs (hokejs). Olimpiskajās spēlēs startēja sportisti no 92 nacionālajām olimpiskajām komitejām. Olimpiskajām spēlēm kvalificējās arī sportisti no Kaimanu Salām, Dominikas un Peru, bet spēlēs viņi nepiedalījās. Vislielākā delegācija bija Amerikas Savienotajām Valstīm: olimpiskajās spēlēs startēja 242 amerikāņi. Nākamās lielākās delegācijas bija no Kanādas (227 sportisti) un Šveices (170). Pirmo reizi ziemas olimpiskajās spēlēs piedalījās sportisti no Ekvadoras, Eritrejas, Kosovas, Malaizijas, Nigērijas un Singapūras. Iekavās norādīts sportistu skaits no attiecīgās nacionālās olimpiskās komitejas.  ASV (242)  Kanāda (227)  Šveice (170)  Olimpiskie sportisti no Krievijas (168)  Vācija (156)  Japāna (124)  Itālija (122)  Dienvidkoreja (121) (mājinieki)  Zviedrija (119)  Norvēģija (109)  Francija (107)  Somija (106)  Austrija (105)  Čehija (95)  Polija (92)  Ķīna (81)  Slovēnija (71)  Lielbritānija (59)  Slovākija (56)  Austrālija (51)  Kazahstāna (46)  Koreja (35)  Latvija (34)  Nīderlande (34)  Baltkrievija (33)  Ukraina (33)  Rumānija (27)  Igaunija (22)  Beļģija (21)  Bulgārija (21)  Jaunzēlande (21)  Horvātija (19)  Ungārija (19)  Dānija (17)  Spānija (12)  Izraēla (10)  Ziemeļkoreja (10)  Brazīlija (9)  Lietuva (9)  Turcija (8)  Čīle (7)  Argentīna (6)  Andora (5)  Īrija (5)  Islande (5)  Bosnija un Hercegovina (4)  Grieķija (4)  Gruzija (4)  Irāna (4)  Kolumbija (4)  Ķīnas Taipeja (4)  Meksika (4)  Serbija (4)  Taizeme (4)  Armēnija (3)  Jamaika (3)  Libāna (3)  Lihtenšteina (3)  Ziemeļmaķedonija (3)  Melnkalne (3)  Monako (3)  Nigērija (3)  Albānija (2)  Bolīvija (2)  Filipīnas (2)  Indija (2)  Kirgizstāna (2)  Malaizija (2)  Maroka (2)  Moldova (2)  Mongolija (2)  Pakistāna (2)  Portugāle (2)  Uzbekistāna (2)  Togo (2)  Austrumtimora (1)  Azerbaidžāna (1)  Bermuda (1)  Dienvidāfrika (1)  Ekvadora (1)  Eritreja (1)  Gana (1)  Honkonga (1)  Kenija (1)  Kipra (1)  Kosova (1)  Luksemburga (1)  Madagaskara (1)  Malta (1)  Puertoriko (1)  Sanmarīno (1)  Singapūra (1)  Tonga (1) Pamatraksts: Latvija 2018. gada ziemas olimpiskajās spēlēs Latviju olimpiskajās spēlēs pārstāvēja 34 sportisti, kas startēja deviņos sporta veidos. Latvijai šīs bija 11. ziemas olimpiskās spēles. Latvija izcīnīja vienu bronzas medaļu, ko paveica bobslejistu divnieks Oskars Melbārdis un Jānis Strenga. Oskaram Melbārdim šī bija trešā olimpiskā medaļa. Ar vienu izcīnīto medaļu Latvija ierindojās 28. vietā medaļu kopvērtējumā. Pamatraksts: 2018. gada ziemas olimpisko spēļu medaļu tabula      Mājinieki      Latvija Jānis Pārums. «2018. gada ziemas olimpiskās spēles notiks Dienvidkorejā». sportacentrs.com, 2011. gada 6. jūlijā. Skatīts: 2011. gada 7. jūlijā. «2018. gada ziemas olimpiskās spēles notiks Pjenčanā». apollo.lv. 2011. gada 6. jūlijā. Skatīts: 2011. gada 7. jūlijā.[novecojusi saite] «Latviju Phjončhanas olimpiskajās spēlēs pārstāvēs 35 sportisti deviņos sporta veidos». diena.lv. Skatīts: 2018. gada 22. janvārī. Vikikrātuvē par šo tēmu ir pieejami multivides faili. Skatīt: 2018. gada ziemas olimpiskās spēles. Pyeongchang 2018 Pyeongchang 2018 (IOC)