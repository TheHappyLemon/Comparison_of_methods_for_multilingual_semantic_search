Svebodzina (poļu: Świebodzin, vēsturiski arī Švībusa (vācu: Schwiebus)) ir pilsēta Polijas rietumos, Lubušas vojevodistes centrālajā daļā, Eiropas maģistrālo ceļu E65 (Malme - Hanja) un E30 (Korka - Omska) krustojumā. Saglabājušoes pilsētas viduslaiku nocietinājumu atliekas. Pie pilsētas 2010. gada novembrī tika uzcelta pasaulē augstākā (72,5 m) Jēzus Kristus statuja. Pilsētas pievārtē - labi saglabājusies Otrā pasaules kara vācu aizsardzības līnija - Festungsfront Oder-Warthe-Bogen / Międzyrzecki Rejon Umocniony. Rakstos pirmoreiz minēta 14. gadsimta sākumā. Līdz 1476. gadam - Silēzijas Pjastu īpašumā, vēlāk - Bohēmijas kronim. Pēc uzvaras Pirmajā Silēzijas karā (1740–1742) Švībusa nokļūst Prūsijas (vēlāk Vācijas) sastāvā. Pēc 1945. gada, pamatojoties uz Jaltas un Potsdamas konferenču lēmumiem, - Polijā, bet pilsētas vācu iedzīvotāji tiek padzīti. Svebodzina (Švībusa) ir komponista Martina Agrikolas (Martin Agricola, 1486 - 1556) dzimtā pilsēta un visiespējamā vieta, kur dzimis rakstnieks B. Travens (B. Traven, 1882? - 1969?). Pilsētas pievārtē ir dzimis vācu ģenerālis Kurts Štūdents (Kurt Student, 1890 – 1978). https://bdl.stat.gov.pl/api/v1/data/localities/by-unit/020811408054-0988626?var-id=1639616&format=jsonapi; P2701: JSON; pārbaudes datums: 4 oktobris 2022.