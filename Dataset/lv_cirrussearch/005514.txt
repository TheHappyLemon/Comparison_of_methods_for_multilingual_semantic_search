Šis raksts ir par Francijas reģionu. Par citām nozīmēm skatīt rakstu Luāra (nozīmju atdalīšana). Luāra (franču: Pays de la Loire, izrunā: [pɛ.i də la lwaʁ], burtiskā tulkojumā "Luāras zeme") ir viens no Francijas 26 reģioniem. Reģions robežojas ar četriem citiem Francijas reģioniem: ar Bretaņu, Lejasnormandiju, Centru un Puatū-Šarantu. Dienvidrietumos reģionu apskalo Biskajas līcis. Sīkāk Luāras reģions iedalās 5 departamentos: Atlantijas Luārā, Majennā, Mēnā un Luārā, Sartā un Vandejā. Administratīvais centrs ir Nante, kas ir arī reģiona lielākā pilsēta pēc iedzīvotāju skaita. Nākamās lielākās pilsētas ir Anžē, Lemāna, Sennazēra, Šolē un Lavāla. Vikikrātuvē par šo tēmu ir pieejami multivides faili. Skatīt: Luāra. Encyclopædia Britannica raksts (angliski) Encyclopædia Universalis raksts (franciski)