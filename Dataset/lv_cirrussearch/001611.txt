Mozambikas Republikas karogs ir Mozambikas Republikas valsts simbols, mūsdienu karogs tika apstiprināts 1983. gada 1. maijā. Mozambikas Republikas karogs ir vienīgais karogs pasaulē, uz kura ir attēlots mūsdienās pielietots ierocis - Kalašņikova automāts. Mozambikas republikas konstitūcijas 297 pantā , kas tika apstiprināts 2004. gada 16. novembrī, ir valsts karoga apraksts: Valsts karogam ir piecas krāsas: sarkana, zaļa, melna, zeltaini dzeltena un balta. Krāsas apzīmē: sarkana - pretošanos koloniālismam, bruņotu cīņu par neatkarību un suverenitātes aizsardzību; zaļa - republikas augu valsts bagātību; melna - Āfrikas kontinentu; zeltaini dzeltena - republikas minerālu rezervju bagātību; balta - godīgo Mozambikas tautas cīņu par mieru. Attiecībā pret karoga mastu horizontāli atrodas zaļa, melna un zeltaini dzeltena līnija. Sarkanā trijstūra vidū izvietota zvaigzne, iekš kuras uz atvērtas grāmatas krusteniski atrodas ierocis un kaplis. Zvaigzne simbolizē cerību uz starptautisko solidaritāti pret Mozambikas tautu. Grāmata, kaplis un ierocis simbolizē izglītību, saimniecību un aizsardzību 1966. gadā portugāļu veksilologs Almeida Langhans (Franz Paul de Almeida Langhans) savā grāmatā "Armorial do Ultramar Português" (latviešu: "Portugāles Aizjūru īpašumu ģerboņi) piedāvāja apstiprināt visām Portugāles Aizjūru provincēm karogus, kuru pamatā bija Portugāles karogs ar pievienotu Aizjūras provinces ģerboņa attēlu. 1962. gadā tika izveidota Mozambikas Atbrīvošanas fronte (FRELIMO) (portugāļu: Frente de Libertação de Moçambique, FRELIMO), kuru karogs bija taisnstūra auduma gabals ar trim horizontālām līnijām - zaļu, melnu un dzeltenu, kuras atdalīja šauras baltas svītras, un ar sarkanu trijstūri masta pusē . Šis pats karogs faktiski bija arī Mozambikas sākuma perioda karogs, laika posmā no 1974. gada septembra, kad pie valsts varas bija autonoma valdība. 1975. gada 25 jūnijā atzīstot Mozambikas Tautas republikas neatkarību tika pacelts jaunais karogs, kurā joprojām bija FRELIMO karoga krāsas. Karogs bija taisnstūra auduma gabals ar septiņiem ķīļiem, kuru smailes sagāja vienā punktā augšējā stūrī pie masta - zaļa, sarkana, melna un dzeltena, kas savā starpā atdalītas ar šaurām, baltām svītrām. Virs ķīļiem, augšējā stūrī pie masta izvietota emblēma, kas sastāv no balta zobrata silueta, uz kuras krusteniski pāri atvērtai grāmatai attēloti melns kaplis un automāts, vēl zobratā atrodas sarkana piecstaru zvaigzne. 1983. gada aprīlī valsts karogs tika izmainīts: par pamatu tika atstāts FRELIMO karogs, bet sarkanā trijstūra vidū, kur bija liela dzeltena piecstūru zvaigzne, aizvietota ar emblēmu no 1975. gada karoga. 1983. gada 1. maijā tika apstiprināts pašreizējais karogs. 2005. gadā tika izsludināts konkurss par jaunu valsts karogu, ģerboni un himnu. Konkursam tika iesniegti daudzi projekti, tomēr pagaidām karogs ir atstāts iepriekšējais. Filmā "Ieroču barons" tiek stāstīts par šo karogu, kā arī par karu Mozambikā. «Constituição da República de Moçambique». Arhivēts no oriģināla, laiks: 2009. gada 6. augustā. Skatīts: 2010. gada 9. februārī. Иванов К. А. Флаги государств мира. — М.: Транспорт, 1971. g., 208. lpp