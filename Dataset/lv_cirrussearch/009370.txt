Jakobs Zuma (Jacob Gedleyihlekisa Zuma; dzimis 1942. gada 12. aprīlī Inkandlā, Dienvidāfrikā) ir Dienvidāfrikas politiķis, bijušais Dienvidāfrikas prezidents (2009—2018). Bijušais Āfrikas Nacionālā kongresa (ĀNK) partijas prezidents (2007—2017). Laika posmā no 1999. līdz 2005. gadam viņš bija Dienvidāfrikas prezidenta vietnieks. Par ĀNK prezidentu viņš kļuva 2007. gada 18. decembrī pēc uzvaras pār tobrīdējo prezidentu Tabo Mbeki. 2014. gada vēlēšanās Zuma tika atkārtoti ievēlēts. 2017. gada 18. decembrī viņš zaudēja Āfrikas Nacionālā kongresa prezidenta amatu. Turpmākos mēnešus tika vērsts spiediens, lai Zuma atkāptos no prezidenta amata saistībā ar apsūdzībām korupcijā. 13. februārī ĀNC nolēma Zumu atcelt no prezidenta amata, dodot viņam 48 stundas laika, lai atkāptos. 14. februārī viņš paziņoja par atkāpšanos no amata. J. Zuma ir vairākkārt apsūdzēts par nopietniem likumpārkāpumiem, ieskaitot izvarošanu, taču vienmēr ir ticis attaisnots. Viņš ir poligāmists, ir precējies sešas reizes un viņam ir 20 bērnu. 2021. gada septembrī Dienvidāfrikas Konstitucionālā tiesa kategoriski noraidīja bijušā prezidenta Jakoba Zumas lūgumu atcelt viņa spriedumu, piespriežot viņam 15 mēnešu cietumsodu par necieņu pret taisnīgumu. «Jacob Gedleyihlekisa Zuma». The Presidency. Arhivēts no oriģināla, laiks: 2009. gada 9. februāris. Skatīts: 2007. gada 11. decembris. SA News/Staff Reporter. «Jacob Zuma elected president». iafrica.com, 2014. gada 22. maijs. Arhivēts no oriģināla, laiks: 2014. gada 21. jūnijs. Skatīts: 2014. gada 30. maijs. «DĀR prezidents Zuma atkāpjas no amata». Delfi. Skatīts: 2018. gada 17. februārī. «Afrique du Sud: la justice confirme la condamnation de Jacob Zuma à de la prison». Journal de québec. Skatīts: 2021. gada 18. septembrī. Vikikrātuvē par šo tēmu ir pieejami multivides faili. Skatīt: Jakobs Zuma. Āfrikas nacionālā kongresa profils (angliski)