Dženija Linna Finča (angļu: Jennie Lynn Finch; dzimusi 1980. gada 3. septembrī) ir amerikāņu softbola spēlētāja, 2004. gada Olimpisko spēļu uzvarētāja un 2008. gada Olimpisko spēļu sudraba medaļas ieguvēja ASV softbola izlases sastāvā. Lai arī viņa parasti spēlē padevējas pozīcijā, viņa var arī spēlēt pirmajā bāzē. Dženija tiek uzskatīta par visu laiku vispopulārāko softbola spēlētāju. Dženija softbolu spēlē kopš 5 gadu vecuma un sākusi spēlēt padevējas pozīcijā 8 gadu vecumā. Augstskolā bez softbola viņa spēlēja arī volejbola un basketbola komandās. Viņas tēvs, Dags Finčs, ir bijis padošanas treneris gandrīz visu viņas karjeru. Viņas spēles maniere nav mainījusies līdz pat šodienai. Spēlējot Arizonas Universitātē viņa 3 reizes tika atzīta par visas Amerikas padevēju. Vikikrātuvē par šo tēmu ir pieejami multivides faili. Skatīt: Dženija Finča. Oficiālā tīmekļa vietne (angliski) Olympedia profils (angliski) IMDb profils (angliski) AllMovie profils (angliski)