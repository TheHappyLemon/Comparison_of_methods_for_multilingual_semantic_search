Demetrija Devonna Lovāto (angļu: Demetria Devonne Lovato, IPA: [ləˈvɑːtoʊ]; dzimusi 1992. gada 20. augustā) ir amerikāņu aktrise, dziedātāja un dziesmu autore. Pazīstama ar Mičijas Toresas (angļu: Mitchie Torres) lomu Camp Rock filmu sērijā un Sonijas Monro (angļu: Sonny Monroe) lomu filmā Dodiet Sonijai iespēju (angļu: Sonny with a Chance). Filmējusies arī "Radīti skatuvei" 5. sezonā kā Denija (Dani). Lovāto ir dzimusi Dalasā, Teksasā. Viņai ir viena vecākā māsa un jaunāka pusmāsa. Viņas māte bija Dalasas Kovboju karsējmeitene un kantrimūzikas dziedātāja. 1994. gadā pēc laulības šķiršanas Lovāto tēvs pārcēlās uz Ņūmeksiku. Lovāto senči cēlušies no Meksikas, Itālijas un Īrijas. Lovāto aktrises karjera sākās 6 gadu vecumā, bērnu televīzijas seriālā Barney&Friends. 2006. gadā Lovāto kā viešņa piedalījās "Izlaušanās" (angļu: Prision Break) sērijas First Down uzņemšanā, tēlojot Denjelu Kērtinu. 2008. gadā Lovāto piedalījās filmā Camp Rock. Viņas attēloto varoni sauca Mičija Toresa, četrpadsmit gadīga meitene, kas vēlas kļūt par dziedātāju. Filmas pirmizrāde notika 2008. gada 20. jūnijā. Lovāto arī ierakstīja trīs dziesmas Camp Rock skaņuceliņam. Paralēli aktiermākslai, Lovāto darbojas arī mūzikas jomā. 2008. gada 23. septembrī viņa izdeva debijas albumu Don’t Forget. Albums debitēja 2. vietā Billboard 200 topā un pirmajā pārdošanas nedēļā tika pārdotas vairāk nekā 89 000 albuma kopijas. 2009. gada 21. jūlijā Lovāto izdeva otro studijas albumu Here We Go Again. Albums debitēja 1. vietā Billboard 200 topā un pirmajā pārdošanas nedēļā tika pārdotas vairāk nekā 108 000 albuma kopijas. 2011. gada 20. septembrī mūziķe izdeva trešo studijas albumu Unbroken. 2013. gadā viņa izdeva savu 4. albumu ar nosaukumu "Demi". Šis albums debitēja Billboard 200 topa 3. vietā, un pirmajā nedēļā tika pārdotas 110 000 albuma kopijas. 2021. gadā sāka raidierakstu "4D with Demi Lovato". Don’t Forget (2008) Here We Go Again (2009) Unbroken (2011) Demi (2013) Confident (2015) Tell me you love me (2017) Dancing with the Devil... the Art of Starting Over (2021) Holy Fvck(2022) 2008: Burnin’ Up Tour 2009: Demi Lovato Summer Tour 2009 2009: Demi Lovato Fall Tour 2009 2022: Holy Fvck tour Laura Yao. «Disney Demi-Goddess». Washington Post, 2008-06-21. Skatīts: 2008-12-22. Richard Ouzounian. «Just your average teen, except for the fame part». Toronto : www.thestar.com, 2010-08-27. Arhivēts no oriģināla, laiks: 2010-08-29. Skatīts: 2010-08-27. Vikikrātuvē par šo tēmu ir pieejami multivides faili. Skatīt: Demija Lovāto. Oficiālā tīmekļa vietne IMDb profils (angliski) AllMovie profils (angliski) Twitter profils Facebook profils