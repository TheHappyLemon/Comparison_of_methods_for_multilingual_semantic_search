Garša ir viena no sarežģītākajām un grūtāk izskaidrojamām maņām. Tās galvenais orgāns ir mēle un uz tās izvietotie garšas pumpuriņi. Parasti, runājot par garšu, piemin garšas kārpiņas, taču pirmos signālus par ēdienu uztver tieši šie sīpolveida garšas pumpuriņi, kas izvietoti iepriekš pieminētajās kārpiņās. Garša kā jebkura sajūta ir individuāla un subjektīva. Izšķir četras pamatgaršas — saldu, skābu, sāļu un rūgtu. Pēdējā laikā mēdz atšķirt arī piekto garšu — gardu (sātu) jeb umami. Arnolds Valtneris. Cilvēka fizioloģija. Rīga : Zvaigzne ABC, 2010, 214. lpp., ISBN 978-9984-40-196-6 Līga Aberberga-Augškalne, Olga Koroļova. Fizioloģija ārstiem. Rīga : Medicīnas apgāds, 2014, 355. lpp. ISBN 978-9984-813-68-4