Koordinātas: 59°19′38″N 18°04′45″E﻿ / ﻿59.32722°N 18.07917°E﻿ / 59.32722; 18.07917 Šepsholmenas tilts ir tilts Stokholmā, kas savieno Normalmes pussalu Blasieholmenu un salu Šepsholmenu. Tilts ir iekļauts kultūras pieminekļu sarakstā. Pirmais tilts, kura celtniecību finansēja salā atrodošā admiralitāte, tika uzcelts 1638. — 1640. gadā. Tas bija ar trosēm paceļams koka tilts, kas bija būvēts uz ūdenī iedzītiem koka pāļiem. 18. gadsimta vidū, 1765. gadā tiltam tika nomainīts trošu pacelšanas mehānisms pret jaunu, bet 1789. gadā tika likvidēts trošu pacelšanas mehānisms, aizvietojot to ar vārstuļu pacelšanas mehānismu. Šis tilts gāja bojā ugunsgrēka laikā 1822. gadā. Vēlāk tika izmantots pagaidu pontonu tilts, kuru izmantoja līdz 1861. gadam, kad tika uzcelts pašreizējais tilts, ko finansēja valsts. Pašreizējais tērauda konstrukcijas tilts tika uzbūvēts Motalas Verkstada rūpnīcā. Tas sastāv no 5 posmiem, ir 165 metrus garš un 9,5 metrus plats, braukšanas josla ir 5,5 metrus plata un abas gājēju ietves katrā tilta pusē ir 2 metrus platas. Tilta margas ir dekorētas ar tērauda apzeltītiem kroņiem. 1950. un 1980. gados tika veikti tilta remontdarbi. Transporta plūsma vienlaicīgi divos virzienos nav iespējama, tāpēc to regulē abos tilta galos atrodoši luksofori. Tā kā tilts ir iekļauts kultūras pieminekļu sarakstā, to nedrīkst pārbūvēt, pārcelt citā vietā vai nojaukt. www.abc.se «Under Skeppsholmsbron». Arhivēts no oriģināla, laiks: 2005. gada 30. augustā. Skatīts: 2011. gada 25. jūnijā.