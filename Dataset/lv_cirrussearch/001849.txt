Tomass Greiss (vācu: Thomas Greiss; dzimis 1986. gada 29. janvārī) ir Vācijas hokejists, vārtsargs. Pašlaik (2020) Greiss spēlē Nacionālās hokeja līgas kluba Detroitas "Red Wings" rindās. Profesionāļa karjeru Greiss uzsāka 2003.—04. gada sezonā, kad debitēja Vācijas hokeja līgas kluba Ķelnes "Haie" rindās. Nākamajā sezonā kluba sastāvā viņš aizvadīja astoņas spēles, taču 2005.—06. gada sezonā dalīja spēles laiku uz pusēm ar Oliveru Jonasu. 2006. gada vasarā Greiss pārcēlās uz Ziemeļameriku, 2006.—07. gada sezonu aizvadot Amerikas hokeja līgas kluba Vorčesteras "Sharks" sastāvā. 2007.—08. gada sezonā hokejists aizvadīja savas pirmās trīs spēles arī NHL kluba Sanhosē "Sharks" rindās. 2009.—10. gada sezonā Greiss bija "Sharks" otrais vārtsargs aiz Jevgeņija Nabokova, taču 2010.—11. gada sezonā "Sharks" Greisu nosūtīja uz Zviedrijas Elitsērijas kluba Brynäs IF, kuras sastāvā hokejists aizvadīja visu sezonu. 2011.—12. gada sezonā Greiss bija komandas otrais vārtsargs aiz Anti Niemi muguras. 2013. gada jūlija sākumā Greiss noslēdza viena gada līgumu ar Fīniksas "Coyotes", taču gadu vēlāk pievienojās Pitsburgas "Penguins" rindām. 2015. gada 1. jūlijā noslēdza divu gadu līgumu ar Ņujorkas "Islanders". "Islanders" rindās Greiss spēlēja līdz 2020. gadam, kad pārcēlās uz Detroitas "Red Wings". Vācijas hokeja izlases sastāvā spēlējis 2006. un 2010. gada olimpiskajās spēlēs un 2017. gada Pasaules čempionātā. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)