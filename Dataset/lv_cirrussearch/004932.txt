Mareks Edelmans (poļu: Marek Edelman; 1922. gads — 2009. gada 2. oktobris) bija ebreju izcelsmes Polijas politiķis, kardiologs. Dzimis Gomeļā, bet drīz ģimene pārvācās uz Varšavu. 2. pasaules kara laikā viens no Ebreju kaujas organizācijas (Żydowska Organizacja Bojowa) biedriem un, kopā ar Mordehaju Aņeleviču, viens no Varšavas geto sacelšanās vadītājiem. Pēc sacelšanās sakāves iestājās Armia Krajowa un piedalījās poļu Varšavas sacelšanās norisē. Pēc kara studēja Lodzā medicīnu. 1976. gadā iekļāvās antikomunistiskās Strādnieku aizsardzības komitejas (Komitet Obrony Robotników) darbībā, bet vēlāk arodbiedrības Solidaritāte darbībā. Pēc karastāvokļa pasludināšanas Polijā 1981. gadā internēts. Piedalījās Apaļā galda sarunās par Polijas pāreju uz demokrātiju. Polijas Seima deputāts (1989—1993). Polijas augstākā militārā apbalvojuma Baltā Ērgļa ordeņa kavalieris. Miris 2009. gada 2. oktobrī. Vikikrātuvē par šo tēmu ir pieejami multivides faili. Skatīt: Mareks Edelmans.