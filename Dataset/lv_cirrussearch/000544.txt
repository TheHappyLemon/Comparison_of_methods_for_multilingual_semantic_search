Airisa Mērdoka (angļu: Iris Murdoch; dzimusi 1919. gada 15. jūlijā, mirusi 1999. gada 8. februārī) bija īru izcelsmes rakstniece un filozofe. Dzimusi 1919. gada 15. jūlijā Dublinā, taču jau drīz ģimene pārcelās uz dzīvi Londonā. Airisa ieguva izcilu izglītību Badmintonas internātskolā Bristolē, kas ļāva viņai uzsākt veiksmīgas klasisko valodu, antīkās vēstures un filozofijas studijas Oksfordas Universitātē. Vēlāk tām sekoja filzozofijas studijas Kembridžā, kur Mērdokai bija iespēja apmeklēt Ludviga Vitgenšteina lekcijas. Pēc studijām Mērdoka uzsāka akadēmisko karjeru Oksfordā, publicēja filozofiskas esejas un pētniecisku darbu par Žanu Polu Sartru. Tomēr jau pirmais Mērdokas romāns "Zem tīkla", kas tika publicēts 1954.g. padarīja viņu atpazīstamu galvenokārt kā romānu autori un spilgtu parādību britu literatūrā. 1956. gadā Mērdoka apprecējās ar Džonu Beiliju (John Bayley), angļu literatūras pasniedzēju turpat Oksfordā. Pēc Mērdokas nāves 1999. gadā Beilijs izdeva savai slavenajai sievai veltītus memuārus- triloģiju. Šī grāmata savukārt izmantota Ričarda Eira (Richard Eyre) biogrāfiskās filmas "Airisa" (Iris) uzņemšanā. Airisas Mērdokas "oficiālās" biogrāfijas autors ir Pīters Konradi (Peter J. Conradi) ar savu 2001. gada izdoto darbu "Airisa Mērdoka: Dzīve" (Iris Murdoch: A Life), savukārt pretrunīgu un ne vienmer glaimojošu raksturojumu rakstnieces dzīvei un raktura īpašībām sniedz A.N.Vilsons (A.N.Wilson) 2003. gadā izdotajā "antibiogrāfijā" "Airisa Mērdoka. Kāda es viņu pazinu" (Iris Murdoch as I Knew Her). Kopš spilgtās debijas 1954. gadā Airisa Mērdoka aktīvi publicējās vairākus gadu desmitus, līdz 1990. gadu vidū rakstnieces karjeru pārtrauca Alcheimera slimība. Mērdokas romānu varoņi visbiežāk ir augstākās vidusšķiras intelektuāļi, kas nonākuši ētiski un morāli sarežgītās situācijās. Nereti tiek skarti reliģiski jautājumi. Romāniem raksturīgs grods un aizraujošs sižets, bagātīgi un niansēti atspoguļotas varoņu iekšējās pretrunas izvēles priekšā. Mērdokas romānos nolasāma tādu filozofu kā Platons, Freids un Sartrs ietekme. Tāpat saskatāma interese par sociālisma idejām, kuru ietekmē Mērdoka jaunībā 1938. gadā pat iestājās Lielbritānijas Komunistiskajā partijā. Tā 1987. gadā publicetā romāna "Grāmata un brālība" galvenais varonis ir intelektuāls spīdeklis, sociālisma teorētiķis, kas zaudējis saikni ar ikdienas dzīvi, bet joprojām spēcīgi ietekmē savus kādreizējos studiju biedrus, kas laika gaitā zaudējuši ticību sociālisma idejām. Kā vēl vienu ietekmi var minēt rakstnieces īru izcelsmi, kas acīmredzami iedvesmojusi viņu radīt romānu "Sarkanais un zaļais", kas veltīta īru Lieldienu sacelšanās notikumiem, kas risinājās īsi pirms Mērdokas dzimšanas- 1916. gadā. Vairāki Mērdokas romāni izpelnījušies prestižus apbalvojumus. Tā 1973. gadā romāns "Melnais princis" ieguva Džeimsa Teita Bleka balvu, 1974. gadā romāns "Sakrālā un profānā mīlas mašīna" -Vaitbreda balvu literatūrā, bet 1978. gadā "Jūra, jūra"- Bukera prēmiju. 1987. gadā Mērdokai tika piešķirts Lielbritānijas augstākais apbalvojums- Britu impērijas ordenis. Romāni: "Zem tīkla" 1954.g. (Under the Net), latviski izdots 1978.g. izdevniecībā "Liesma", tulkojusi M. Andersone "Bēgšana no burvja" 1956.g. (The Flight from the Enchanter) "Smilšu pils" 1957.g. (The Sandcastle) "Zvans" 1958.g. (The Bell), latviski izdots 2001.g. izdevniecībā "Jumava", tulkojusi Dagnija Dreika "Nocirstā galva" 1961.g. (A Severed Head) "Savvaļas roze" 1962.g. (An unofficial Rose), latviski izdots 2007.g. izdevniecībā "Jumava", tulkojusi D. Ozoliņa "Vienradzis" 1963.g. (The Unicorn), latviski izdots 2003.g. izdenniecībā "Zvaigzne ABC", tulkojusi E. Melbārzde "Itāļu meitene" 1964.g. (The Italian Girl) "Sarkanais un zaļais" 1965.g.(The Red and the Green) "Eņģeļu laiks" 1966.g. (The Time of the Angels) "Jaukais un labais" 1968.g. (The Nice and the Good), latviski izdots 2006.g. izdevniecībā "Zvaigzne ABC", tulkojusi Z. Rozenberga "Bruno sapnis" 1969.g. (Bruno's Dream), latviski izdots 2007.g. izdevniecībā "Zvaigzne ABC", tulkojusi Silvija Brice "Godājamā sakāve" 1970.g. (A Fairly Honorable Defeat) "Nenozīmīgais vīrs" 1971.g. (An Accidental Man) "Melnais princis" 1973.g. (The Black Prince), romānam piešķirta Džeimsa Teita Bleka piemiņas balva (James Tait Black Memorial Prize), latviski izdots 2000.g. izdevniecībā "Jumava", tulkojusi I.Eglīte "Sakrālā un profānā mīlas mašīna" 1974.g. (The Sacred and Profane Love Machine) "Vārds bērns" 1975.g. (A Word Child) "Henrijs un Katons" 1976.g. (Henry and Cato), latviski izdots 2008.g. izdevniecībā "Zvaigzne ABC", tulkojusi Silvija Brice "Jūra, jūra" 1978.g. (The Sea, the Sea) romānam piešķirta Bukera balva, latviski izdots 1996.g. izdevniecībā "Rija", Tulkojusi Dagnija Dreika "Mūķenes un karavīri" 1980.g. (Nuns and Soldiers) "Filozofa skolnieks" 1983.g. (The Philosopher's Pupil) "Labais māceklis" 1985.g. (The Good Apprentice), latviski izdots 2008.g. izdevniecībā "Zvaigzne ABC", tulkojusi Silvija Brice "Grāmata un brālība" 1987.g. (The Book and the Brotherhood) "Vēstījums planētai" 1989.g. (The Message to the Planet) "Zaļais bruņinieks" 1993.g. (The Green Knight), latviski izdots 2002.g. izdevniecībā "Kabinets", tulkojuši K.Tillberga un N.Pukjans "Džeksona dilemma" 1995.g. (Jackson's Dilemma) Filozofija: "Sartrs:romantiskais racionālists" 1957.g. (Sartre:Romantic Rationalist) "Labā suverenitāte" 1970.g. (The Sovereignty of Good) "Uguns un saule" 1977.g. (The Fire and the Sun) "Metafizika kā ceļvedis uz morāli" 1992.g. (Metaphysic as a Guide to Morals) "Eksistenciālisti un mistiķi" 1997.g. (Existentialists and Mystics) Lugas: "Nocirstā galva" 1964.g. (A Severed Head) "Itāļu meitene" 1969.g. (The Italian Girl) "Trīs bultas & kalpotāji un sniegs" 1973.g. (The Three Arrows & The Servants and the Snow) "Akasts:Divi Platona dialogi" 1986.g. (Acastos: Two Platonic Dialogues) "Melnais princis" 1987.g. (The Black Prince) Dzeja: "Putnu gads" 1978.g. (A Year of Birds) "Airisas Merdokas dzeja" 1997.g. (Poems by Iris Murdoch) Bayley, John. Elegy for Iris, 1999 Bayley, John. Iris: A Memoir of Iris Murdoch, 1998 Bayley, John. Iris and Her Friends, 1999 Conradi, P.J. Iris Murdoch: A Life, 2001 Wilson, A.N. Iris Murdoch as I Knew Her, 2003 Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Stanfordas Filozofijas enciklopēdijas raksts (angliski) Enciklopēdijas Krugosvet raksts (krieviski)