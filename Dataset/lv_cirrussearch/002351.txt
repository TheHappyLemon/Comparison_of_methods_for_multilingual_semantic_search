Flotiles admirālis ir augstākā virsnieka militāra dienesta pakāpe daudzu valstu jūras spēkos. Tā ir ekvivalenta brigādes ģenerāļa pakāpei sauszemes un gaisa spēkos. Šī dienesta pakāpe seko jūras kapteiņa pakāpei, un pēc tās ir kontradmirālis. Saskaņā ar NATO Standartizācijas līgumu (STANAG 2116), šai pakapēi ir NATO OF-6 kods. Flotiles admirālis ir pirmā jūras virsnieku pakāpe, kurai ir savs karogs, tādēļ angliski runājošajās valstīs admirāļus sauc par karoga virsniekiem (Flag Officers). Citās valstīs flotiles admirāļa pakāpes nosaukums ir komodors. Latvijas Karaflotē līdz 1940. gadam un Latvijas Jūras spēkos līdz 1999. gadam bija tikai viena admirāļa pakāpe. 2000. gadā, ieviešot jauno karavīru formas tērpa nolikumu, šī dienesta pakāpe tika saukta par "komodors", taču vēlāk izdarītas izmaiņas par labu "flotiles admirālim". Latvijas Jūras spēkos jūras flotiles admirāļa pakāpi piešķir jūras kapteinim ar augstāko izglītību, pēc triju gadu nodienēšanas jūras kapteiņa pakāpē, ja viņš ir beidzis augstākā komandējošā sastāva kursu. Flotiles admirāļa karogs Latvijas Jūras spēkos Flotiles admirāļa uzplecis Latvijas Jūras spēkos Komodora uzplecis Karaliskajā karaflotē (Royal Navy) Flotiles admirāļa uzplecis Vācijas karaflotē Pakāpju piešķiršana Arhivēts 2010. gada 15. janvārī, Wayback Machine vietnē. NBS mājaslapā