Fatoss Nano (Fatos Nano; dzimis 1952. gada 12. septembrī Tirānā) ir Albānijas politiķis. Līdz 2005. gadam Albānijas Sociālistiskās partijas līderis. Trīs reizes bijis Albānijas premjerministrs. 1991. gadā tika nominēts premjerministra amatam, bet atkāpās masu protestu dēļ. 1993. gadā tika notiesāts par korupciju, bet 1997. gadā tika apžēlots, kad Sociālistiskā partija uzvarēja vēlēšanās, bet valsts bija pilsoņu kara priekšvakarā. Tajā pašā gadā kļuva par premjerministru, bet bija spiests atkāpties, kad tika nogalināts opozīcijas līderis Azems Hajdari. 2002. gadā trešo reizi kļuva par Albānijas premjerministru. 2005. gadā pēc Sociālistiskās partijas sakāves vēlēšanās demisionēja, kā arī atteicās no Sociālistiskās partijas vadības.