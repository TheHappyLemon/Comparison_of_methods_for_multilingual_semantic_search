Ķīmiskā nobīde kodolu magnētiskās rezonanses spektrometrijā ir bezdimensiju lielums, kas atkarīgs no kodola atrašanās vietas molekulā - ar kādiem citiem atomiem un ar kādām ķīmiskajām saitēm saistīts attiecīgais atoms. Ķīmiskā nobīde rodas ekranēšanas efektu dēļ, kuri samazina magnētiskā lauka iedarbību uz rezonējošajiem kodoliem. Ķīmiskā nobīde dod priekšstatu par molekulas uzbūvi un sastāvu, stereoķīmiskajām īpašībām, kā arī dinamiskiem procesiem (tautomēriskiem ķīmiskiem līdzsvariem un reakciju kinētiku).