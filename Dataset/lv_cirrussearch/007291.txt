Serhio Mičels Peress Mendosa (spāņu: Sergio Michel Pérez Mendoza; dzimis 1990. gada 26. janvārī Gvadalaharā, Meksikā) ir meksikāņu autosportists. 2022. gada sezonā piedalās Formula 1 sacensībās Red Bull Racing komandas sastāvā. F1 sacīkstēs debitēja 2011. gadā Sauber komandā, pārstāvējis arī McLaren, Force India un Racing Point komandas. Peress sacīkšu karjeru sāka 2004. gadā ASV Formula Dodge sacīkstēs. 2005. gadā pārcēlās uz Eiropu, kur piedalījās Formula BMW sacīkstēs. Nākamo gadu aizvadīja A1 sacīkšu Meksikas komandā. 2007. gadā Peress piedalījās Britu F3 čempionāta nacionālajā klasē, kurā izcīnīja uzvaru kopvērtējumā. 2008. un 2009. gadā piedalījās GP2 sacīkstēs, kā komandas biedrs startējot kopā ar tagadējo F1 pilotu Vitāliju Petrovu. 2010. gada 4. oktobrī Sauber komanda paziņoja par Peresa pilotu vietu komandā nākamajā sezonā. Peresa iesaistīšana komandā nodrošina Sauber komandai Meksikas lielākās komunikāciju kompānijas "Telmex" finansējumu. Peress ir piektais meksikāņu autosportists, kurš piedalās F1 čempionātā, un pirmais kopš 1981. gada, kad F1 sacīkstēs piedalījās Hektors Rebaks. 2011. gada sezonas kopvērtējumā Peress ieņēma 16. vietu ar 14 punktiem, atpaliekot no komandas biedra Kamui Kobajaši (kopvērtējumā 12. vieta ar 30 punktiem). Monako Grand Prix kvalifikācijas trešajā sesijā Peress cieta smagā avārijā, zaudējot kontroli pār formulu posmā pēc tuneļa. Peress nepiedalījās nākamās dienas sacīkstēs, kā arī izlaida nākamo posmu, Kanādas Grand Prix. Sezonas labāko rezultātu, 7. vietu, viņš sasniedza 2011. gada Lielbritānijas Grand Prix. Arī 2012. gada sezonā viņš startē kopā ar Kobajaši. Jau sezonas otrajā posmā, Malaizijas Grand Prix, viņš sasniedza karjeras līdz šim augstāko F1 posma rezultātu, pēdējos apļos iesaistoties saspringtā cīņā par uzvaru ar Fernando Alonso, tomēr nevarot apdzīt Alonso. Vēlāk sezonā sekoja vēl divi finiši pjedestāla vietās, Kanādas Grand Prix sasniedzot trešo vietu (startējot no 15. vietas) un otro vietu Moncā. Lai gan sezonas gaitā dažādos medijos tika izteikti minējumi, ka nākamajā sezonā Peress varētu Ferrari komandā aizstāt vāju sniegumu demonstrējošo Felipi Masu, 2012. gada 28. septembrī, līdz ar paziņojumu, ka Luiss Hamiltons nākamajā, 2013. gada sezonā pāriet no McLaren uz Mercedes komandu, vienlaikus tika paziņots, ka Serhio Peress noslēdzis vairāku gadu līgumu ar McLaren, kur startēs kopā ar Džensonu Batonu. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. * - Pašreizējā sezona. † - Nefinišēja, bet ieskaitīts klasifikācijā, jo paveica vismaz 90% no distances. «Sauber komandas sastāvs». Skatīts: 2011. gada 31. janvārī. (angliski) «Motorhead: The day Perez replaced Massa at Ferrari». Yahoo! / Eurosport. 2012. gada 25. martā. Skatīts: 2012. gada 28. septembrī. (angliski) «Perez to decide on Sauber future». ESPN STAR Sports. 2012. gada 30. augustā. Arhivēts no oriģināla, laiks: 2012. gada 5. septembrī. Skatīts: 2012. gada 28. septembrī. (angliski) «Lewis Hamilton: Sergio Perez joins McLaren from Sauber». BBC. 2012. gada 28. septembrī. Skatīts: 2012. gada 28. septembrī. (angliski) «Lewis Hamilton to leave McLaren after signing Mercedes contract». BBC. 2012. gada 28. septembrī. Skatīts: 2012. gada 28. septembrī. (angliski) Vikikrātuvē par šo tēmu ir pieejami multivides faili. Skatīt: Serhio Peress. Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) Oficiālā mājaslapa Arhivēts 2011. gada 24. janvārī, Wayback Machine vietnē. (spāņu), (angliski) Twitter profils (spāņu), (angliski) Karjeras informācija (angliski)