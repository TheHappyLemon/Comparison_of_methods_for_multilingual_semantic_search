Identifikācijas žetonus pasaules valstu bruņotajos spēkos ieviesa un lieto, lai identificētu ievainotos un kritušos karavīrus. Žetonos paralēli personas datiem tiek norādīta arī medicīniska rakstura pamatinformācija palīdzības sniegšanai cietušiem, kā piemēram asins grupa. Žetonus galvenokārt izgatavo no nerūsošiem, pret koroziju izturīgiem metāliem vai to sakausējumiem, piemēram alumīnija un nerūsošā tērauda. Tomēr Pirmā un Otrā pasaules kara gados tos gatavoja no jebkāda pieejamā metāla. Žetonus nēsāt pakārtus kaklā ir obligāti visiem karavīriem, kamēr tie ir kaujas laukā vai militārās mācībās. Parasti informācija žetonos ir dublēta uz divām metāla plāksnītēm, vai ierakstīta uz vienas plāksnītes tā, ka nepieciešamības gadījumā plāksnīte ir pārlaužama divās daļās saglabājot identisko informāciju uz abām plāksnītes daļām. Tas ļauj vienu žetonu (tā daļu) paņemt informācijas savākšanai, kamēr otrs žetons (tā daļa) paliek pie ievainotā vai kritušā karavīra, brīdī, kad kaujas apstākļi neļauj evakuēt vai sniegt tūlītēju palīdzību. ASV pilsoņu kara laikā (1861-1865) daži karavīri savu mēteļu oderē iešuva papīra zīmītes ar vārdu un mājas adresi. Savukārt citi šo informāciju ierakstīja mugursomās vai formas tērpa siksnas sprādzes mugurpusē. Ražotāji apzinoties tirgus izmērus, savu produkciju sāka reklamēt laikrakstos. Viņu ražotie žetoni bija dažādas formas, tajos iegravēja karavīra vārdu un vienības nosaukumu. Franču - prūšu kara sākumā, prūšu armija 1870. gadā saviem karavīriem izgatavoja žetonus nosaucot par Hundemarken ("zīmes suņiem" jeb "suņuzīmes") un salīdzināja ar līdzīgu identifikācijas sistēmu Berlīnes suņiem. Latvijas Nacionālajos bruņotajos spēkos 1998. gadā tika pieņemts lēmums līdz gada beigām izgatavot un ieviest militāros identifikācijas žetonus. NBS militārie identifikācijas žetoni ir no alumīnija gatavota taisnstūra (6x4cm) plāksnīte ar noapaļotiem stūriem. Plāksnītes vidū perforējums, lai to varētu pārlauzt. Personas informācija uz žetona [atšķirībā no pārējām valstīm], ir uzkrāsota. Žetonā iekļautā informācija: rinda - Žetona numurs rinda - Personas kods rinda - Vārds, uzvārds rinda - Reliģiskā piederība, valsts rinda - Personas kods rinda - Vārds, uzvārds rinda - Valsts rinda - Asins grupa rinda - Žetona numurs Žetoni ir beztermiņa, tie obligāti nēsājami militāro mācību un karadarbības laikā. Žetona augšpusē ierakstīts burts A (Austrijas valsts kods). Žetonā ir ierakstīta asins grupa ar rēzus faktoru. Vienības numuru neraksta, jo pastāv iespēja karavīru pārvietot uz citu vienību. Identifikācijas numurs ierakstīts abās žetona daļās. Apakšējā daļa ir nolaužama. Austrālijas Aizsardzības spēki karavīriem izsniedz divus dažādas formas žetonus. Pirmais ir astoņstūra disks, otrs - apaļš. Abos žetonos ir burti AS (Austrālijas apzīmējums), karavīra dienesta numurs, vārds un iniciāļi, reliģiskā piederība un asins grupa. Beļģijas BS žetoni, tāpat kā Latvijas ir paredzēti pārlauzt divās daļās. Apakšējā daļa tiek nodota Beļģijas BS štābam, kamēr augšējā daļa paliek pie karavīra. Žetonos ir sekojoša informācija: Augšējā daļa: Belgisch Leger (Beļģijas armija) Dienesta numurs Uzvārds Dzimums Dzimšanas datums Reliģiska piederība un asins grupa Apakšēja daļa: identiska augšējai. Dānijas militārie identifikācijas žetoni ir neliela metāliska plāksnīte, kas paredzēta pārlauzt. Žetons satur šādu informāciju: Personīgais identifikācijas numurs Uzvārds Vārds Labajā pusē žetonam ierakstīts 'Danmark' Grieķijā karavīru identifikācijas žetonos ir sekojoša informācija: Uzvārds Vārds Dienesta numurs Asins grupa Ne visiem karavīriem Grieķijas Bruņotajos spēkos tiek izsniegti žetoni (piemēram, karavīriem inženieru karaspēkā žetonu nav, savukārt kājniekiem un artilēristiem ir). Izraēlas militārie žetoni nepieciešamības gadījumā ir paredzēti pārlauzt divās daļās. Visa informācija ir trijās rindās, kas atkārtota uz abām žetona daļām: Militārais identifikācijas numurs Uzvārds Vārds Gūsta gadījumā, Izraēlas karavīri instruēti sniegt tikai to informāciju, kas ir uz žetona un savu dienesta pakāpi. Kanādas Bruņoto spēku identifikācijas žetoni (arī "I discs") karavīra nāves gadījumā paredzēti pārlauzt, apakšējo daļu kopā ar kritušā dokumentiem nogādā Bruņoto spēku štābā, kamēr augšējā daļa paliek pie ķermeņa. Žetonos iekļauta sekojoša informācija: (angliski) Augšējā daļa: Militārpersonas dienesta numurs Iniciāļi un uzvārds Reliģiskā piederība (ja nav, tad, "NRE" ) un asins grupa ar rēzus faktoru Uzraksts "CDN FORCES CDN" (ārvalstniekiem - valsts, kuru viņi pārstāv) "DO NOT REMOVE / NE PAS ENLEVER" žetona otrā pusē Apakšējā daļa: identiska augšējai, izņemot to, ka nesatur asins grupas ierakstu, un otra puse ir bez teksta. Pirms militārpersonas dienesta numura ieviešanas 1990-jos gados, žetonā (tāpat kā citos dokumentos) ierakstīja sociālās apdrošināšanas numuru. Kiprā identifikācijas žetonos ir sekojoša informācija: Uzvārds Vārds Dienesta numurs (piem. 11111/00/00B kur pirmais ciparu bloks ir identifikācijas numurs / otrie divi cipari gads, kad sasniedza 18 gadu vecumu / pēdējie divi cipari gads, kad iesaukts militārajā dienestā un A vai B iesaukuma grupa) Asins grupa Somijas karavīru identifikācijas žetoni nepieciešamības gadījumā ir paredzēti pārlauzt uz pusēm. Vienīgais teksts, kas iedrukāts žetonā, ir nacionālais identifikācijas numurs un žetona augšējā daļā burti SF (kas nozīmē Suomi Finland) Somijas BS emblēmā - tornī. Singapūras militārajos identifikācijas žetonos ir ierakstīts: Identifikācijas numurs Asins grupa Reliģiskā piederība Zāļu alerģijas (ja ir, to ieraksta aizmugurē) Žetoni sastāv no divām metāla plāksnītēm, vienas ovālas ar diviem caurumiem un vienas apaļas ar vienu caurumu. Caur abām plāksnītēm izvērta sintētiska aukla, pakāršanai lietotāja kaklā. Plāksnītes iesietas auklā tā, ka karavīra nāves gadījumā, apaļā plāksnīte ar durkli ir nogriežama, kamēr ovālā paliek iesieta auklā pie ķermeņa. Vācijas Bundesvērā identifikācijas žetoni ir ovālas formas, kas nepieciešamības gadījumā paredzēti pārlauzt uz pusēm. Abās daļās ir vienāda informācija, kas apakšējā žetona daļā ierakstīta augšpēdu. Žetonos ir sekojoša informācija: Priekšpuse Lauks 1: tukšs Lauks 2: DEU kā Deutschland (vecajiem - GE (Germany)) Lauks 3: Reliģiskā piederība ("RK" Romas katoļiem, "EV" protestantiem, "O" ortodoksiem, "ISL" musulmaņiem vai "JD" jūdaistiem) Lauks 4: Personenkennziffer (dienesta numurs: dzimšanas datums DDMMGG formātā, uzvārda pirmais burts, un piecu ciparu numurs atkarībā no karavīra dzīvesvietas militāri administratīvā apgabala un divi kontrolskaitļi, piem. 101281-S-45568 Aizmugure Lauks 5: Asins grupa (O, A, B, AB) Lauks 6: Rēzus faktors (Rh+ vai Rh-) Lauks 7: Vakcinēšanās statuss Lauks 8 - 10: tukšs Identifikācijas žetoni – nu arī Latvijas armijai (latviski) Canadian Forces Administrative Order 26-4 - Identity Discs Arhivēts 2007. gada 14. augustā, Wayback Machine vietnē. Canadian Forces Finance & Corporate Services website