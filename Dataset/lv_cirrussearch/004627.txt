Zibsastāvs ir pirotehnisks sastāvs, ko izmanto spilgta zibšņa iegūšanai. Zibsastāvus lieto pirotehnikā (salūtos, petardēs), senāk tos izmantoja arī zibspuldzes vietā fotografējot. Zibsastāvi parasti sastāv no oksidētāja (kālija hlorāta, kālija perhlorāta, kālija permanganāta u.c.) un metāla (parasti samērā aktīva metāla alumīnija, magnija u.c.). Lai gan daļa zibsastāvu jau tā ir jutīgi pret triecienu un karstumu, dažkārt, lai palielinātu jutību, pievieno sēru, taču tad zibsastāvs var būt nedrošs un pašaizdegties, izraisot ugunsgrēku vai miesas bojājumus. Zibsastāvi deg ļoti strauji, izdalot lielu daudzumu spilgtas gaismas, bet, ja dedzina daudzumu, lielāku par aptuveni 50 gramiem, tas nevis deg, bet eksplodē. Zibsastāvi tiek izmantoti arī militārajām vajadzībām apdullinošajās granātās. Dūmu sastāvs