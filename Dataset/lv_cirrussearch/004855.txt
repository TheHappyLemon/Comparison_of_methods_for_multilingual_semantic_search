Šis raksts ir par dzelzceļa staciju. Par citām jēdziena Ķegums nozīmēm skatīt nozīmju atdalīšanas lapu. Ķegums ir pieturas punkts dzelzceļa līnijā Rīga—Daugavpils, kas atrodas Ķegumā. No 2023. gada 1. jūnija stacijas biļešu kase ir slēgta. Pieturas punkts tika izveidots 1924. gadā. 1936. gadā pieturas punkts kļuva par Ķeguma hidroelektrostacijas būves apkalpojošo staciju. 1937. gadā pēc arhitekta Voldemāra Ozoliņa projekta sāka būvēt jaunu stacijas ēku, veco pieturas punkta ēku pārbūvējot par bagāžas noliktavu. Jaunajā stacijas ēkā, kas tika nodota ekspluatācijā 1939. gadā, atradās uzgaidāmās telpas, bufete ar palīgtelpām, telpas dzelzceļa policijai un stacijas dežuranta kabinets, savukārt augšstāvā bija izbūvēti dzīvokļi stacijas priekšniekam un viņa palīgiem, pārmijniekiem un komercaģentam. Otrā pasaules kara laikā stacija cietusi, bet 1948. gadā tā tika atjaunota tuvu sākotnējam veidolam. Ap 1985. gadu Ķeguma stacijā demontēti atlikušie sliežu ceļi, un tā tika pārveidota par pieturas punktu. Ap 2009. gadu tika nojaukts vecais Rīgas virziena perons, kurš atradās starp abiem sliežu ceļiem, un tika uzbūvēts jauns perons, kas atrodas sliežu ceļa otrā pusē. Ķeguma pasažieru ēka un sliežu ceļi 2010. gadā Sliežu ceļi Krustpils virzienā Sliežu ceļi Rīgas virzienā Ķeguma pasažieru ēkas fasāde no dzelzceļa puses Ķeguma pasažieru ēkas fasāde no apdzīvotās vietas puses «Biļešu kasu darba laiki - Ķegums». pv.lv. Skatīts: 2024-02-05. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 29. lpp. ISBN 978-9984-38-698-0 Ābols, J. (1948. gada 13. martā). "Atjaunota stacijas ēka". Padomju Ceļš (29): 2. Atjaunināts: 2020. gada 31. martā. http://railwayz.info/photolines/photo/9451 Ķeguma dzelzceļa stacija 1930. gados Ķeguma dzelzceļa stacijas vēsture YouTube