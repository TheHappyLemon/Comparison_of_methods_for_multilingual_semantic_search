Šis raksts ir par zvaigznes eksploziju. Par konkursu skatīt rakstu Supernova (konkurss). Pārnova jeb supernova ir zvaigznes eksplozija. Eksplozija parasti ir ļoti spoža un izsauc starojuma zibsni, kas bieži līdzinās veselas galaktikas kopējam spožumam. Šāda eksplozija norisinās no dažām nedēļām līdz pat dažiem mēnešiem. Šajā īsajā laika periodā pārnova var izstarot tik daudz enerģijas, cik Saule neizstaro visas savas dzīves laikā. Sprādziena brīdī no zvaigznes tiek izsviesta daļa vai pat visa viela ar ātrumu, kas sasniedz desmito daļu no gaismas ātruma, tādā veidā izraisot triecienvilni, kas izplatās starpzvaigžņu vidē. Šis triecienvilnis izveido gāzu un putekļu apvalku, ko sauc par pārnovas atlikumu. Eksplozijas laikā pārnovas spožums vairākus tūkstošus reižu pārsniedz novas spožumu. Pārnovas notiek samērā reti, un pēdējā — Keplera pārnova — ar neapbruņotu aci mūsu galaktikā redzēta 1604. gadā. Vairākas mūsu galaktikā uzliesmojušas pārnovas kopš tā laika bijušas pamanāmas tikai ar teleskopu, jo to starojumu pa ceļam vājinājusi starpzvaigžņu gāze. Reizēm ar acīm izdodas saskatīt pārnovas kaimiņu galaktikās, jo starp galaktikām gāzes ir daudz mazāk nekā to iekšienē. Giacobbe, F. W. (2005). "How a Type II Supernova Explodes". Electronic Journal of Theoretical Physics 2 (6): 30–38. Atjaunināts: 2007-08-03. «Introduction to Supernova Remnants». NASA Goddard Space Flight Center. 2006-07-27. Skatīts: 2006-09-07. Schawinski, K. Justham, S.; Wolf, C.; Podsiadlowski, P.; Sullivan, M.; Steenbrugge, K. C.; Bell, T.; Röser, H.-J.; Walker, E. S.; Astier, P.; Balam, D.; Balland, C.; Carlberg, R.; Conley, A.; Fouchez, D.; Guy, J.; Hardin, D.; Hook, I.; Howell, D. A.; Pain, R.; Perrett, K.; Pritchet, C.; Regnault, N.; Yi, S. K. (2008). "Supernova Shock Breakout from a Red Supergiant". Science Express 321: 223. doi:10.1126/science.1160456. PMID 18556514.