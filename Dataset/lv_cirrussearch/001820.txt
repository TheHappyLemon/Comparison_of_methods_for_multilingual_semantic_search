Krasnaja Goras rajons (krievu: Красногорский район) ir administratīvā iedalījuma vienība Krievijā, Brjanskas apgabala ziemeļrietumos. Tas robežojas ar Mogiļevas un Gomeļas apgabaliem (Baltkrievija) ziemeļos un rietumos, kā arī Gordejevkas rajonu austrumos un Novozibkovas rajonu dienvidos. Rajona administratīvais centrs ir Krasnaja Gora. Galvenā upe ir Besede. Ievērojama daļa no rajona platības aizņemta ar mežiem. Rajons tika izveidots 1929. gadā. Līdz 1937. gadam Krasnaja Goras rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Kopš Čornobiļas AES katastrofas (1986) radiācijas fons rajonā ir ievērojami palielināts. Pēc mūsdienu teritoriālā iedalījuma, Krasnaja Goras rajonā ir 1 pilsētas pašvaldība un 6 lauku pašvaldības.