Komariču rajons (krievu: Комаричский район) ir administratīvā iedalījuma vienība Krievijā, Brjanskas apgabala dienvidaustrumos. Tas robežojas ar Orlas un Kurskas apgabaliem austrumos, ar Brasovas rajonu ziemeļos, Suzemkas rajonu rietumos un Sevskas rajonu dienvidos. Rajona administratīvais centrs ir Komariči. Galvenās upes ir Nerusa (rajona ziemeļu robežā) un tās kreisa pieteka Usoža. Rajons tika izveidots 1929. gadā. Līdz 1937. gadam Komariču rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Otrā pasaules kara gados, vācu okupācijas laikā, rajons bija Lokotas pašvaldības apvidus sastāvā. Pēc mūsdienu teritoriālā iedalījuma, Komariču rajonā ir 1 pilsētas pašvaldība un 7 lauku pašvaldības.