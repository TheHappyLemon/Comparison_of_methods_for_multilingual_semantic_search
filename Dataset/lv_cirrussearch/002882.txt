Kursīšu pagasts ir viena no Saldus novada administratīvajām teritorijām tā vidienē. Robežojas ar sava novada Novadnieku, Zvārdes, Rubas, Ezeres, Zaņas un Pampāļu pagastiem. Baložu purvs un citi. Mūsdienu Kursīšu pagasta teritorijā vēsturiski atradās Bruzilu muiža (Gut Bresilgen, Bruzilas), Kursīšu muiža (Gut Kursiten, uz ziemeļiem no Kursīšiem). 1935. gadā Kuldīgas apriņķa Kursīšu pagasta platība bija 188 km² un tajā dzīvoja 2819 iedzīvotāji. 1945. gadā pagastā izveidoja Kursīšu, Bāliņu un Evaržu ciema padomes, bet pagastu 1949. gadā likvidēja. Saldus rajona Kursīšu ciemam 1951. gadā pievienoja likvidētā Evaržu ciema kolhoza «Cīņa» teritoriju, 1954. gadā Kursīšu ciemam pievienoja likvidētā Bāliņu ciema teritoriju, bet kolhoza «Ļeņina ceļš» teritoriju pievienoja Ezeres ciemam. 1977. gadā pievienoja daļu Ezeres un Rubas ciemu teritorijas. 1990. gadā ciemu reorganizēja par pagastu. 2009. gadā pagastu kā administratīvo teritoriju iekļāva Saldus novadā. Lielākās apdzīvotās vietas ir Kursīši (pagasta centrs), Bruzilas, Grietēni, Pļuras, Brūzilas. Jānis Rudzutaks (krievu: Ян Э́рнестович Ру́дзутак; 1887—1938), latviešu marksists un profesionāls revolucionārs, viens no vadošajiem PSRS politiķiem un arodbiedrību darbiniekiem pirms Otrā pasaules kara. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9