Saistīts saraksts ir lineāra datu struktūra, kurā katrs elements (mezgls) glabā datus un rādītāju. Rādītājs (adrese) norāda uz nākamo elementu. Pēdējā mezglā rādītājs ir tukšs — nenorāda ne uz vienu elementu. Saistīto sarakstu bieži vien sauc vienkārši par sarakstu. Var būt dubultsaišu jeb divvirziena saraksts, kuram katrā mezglā ir divi rādītāji, kur viens norāda uz iepriekšējo mezglu, bet otrs — uz nākamo. Var būt ciklisks jeb gredzenveida saraksts, kuram pēdējā mezgla rādītājs norāda uz saraksta pirmo mezglu. Sarakstā var uzglabāt tādus pašus datus kā masīvā, bet tie atšķiras struktūras ziņā un katram ir savas priekšrocības un trūkumi. viegli pievienot un dzēst elementus, tikai izmainot rādītājus uz vajadzīgo mezglu datora atmiņas izdalīšana (un atbrīvošana) notiek tikai tad, kad notiek jaunu elementu pievienošana vai dzēšana grūti noteikt elementa kārtas numuru (indeksu): lai to izdarītu, ir jāiziet visam sarakstam cauri līdz vajadzīgajam mezglam rādītājam tiek tērēta papildu atmiņa