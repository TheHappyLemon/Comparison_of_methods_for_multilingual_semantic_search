Reizināšana ir viena no četrām aritmētikas pamatdarbībām. Tā atbilst atkārtotai saskaitīšanai. Reizināšanas pretējā darbība ir dalīšana. Lielumi, kas tiek reizināti, tiek saukti par reizinātājiem, bet rezultāts — par reizinājumu. Skaitļa a reizināšana ar naturālu skaitli n atbilst atkārtotai saskaitīšanai: a×n=a+a+...+a⏟n=∑i=1na{\displaystyle a\times n=\underbrace {a+a+...+a} _{n}=\sum _{i=1}^{n}a}. Reizināšanas darbību ne vienmēr pieraksta, izmantojot simbolu "×". Izmanto arī punktu (·) un zvaigznīti (*). Ja tiek reizināti lielumi, no kuriem vismaz viens ir apzīmēts ar burtu, tad reizināšanas zīmi starp tiem var nelikt. Piemēri: a⋅b=ab{\displaystyle a\cdot b=ab}, 5⋅x⋅y=5xy{\displaystyle 5\cdot x\cdot y=5xy}. Reizināšanai piemīt komutatīvā, asociatīvā un distributīvā īpašība: komutatīvā īpašība: reizinātājus mainot vietām, reizinājums nemainās x⋅y=y⋅x{\displaystyle x\cdot y=y\cdot x} asociatīvā īpašība: reizināšanas izpildes secībai nav nozīmes (x⋅y)⋅z=x⋅(y⋅z){\displaystyle (x\cdot y)\cdot z=x\cdot (y\cdot z)} distributīvā īpašība: jebkura skaitļa reizinājums ar summu ir vienāds ar atsevišķu saskaitāmo un šī skaitļa reizinājumu summu x⋅(y+z)=x⋅y+x⋅z{\displaystyle x\cdot (y+z)=x\cdot y+x\cdot z} Īpaši vienkārša ir reizināšana ar skaitļiem 0 un 1: vienības elements: jebkuru skaitli reizinot ar 1, rezultāts vienmēr būs vienāds ar doto skaitli x⋅1=x{\displaystyle x\cdot 1=x} nulles elements: jebkuru skaitli reizinot ar 0, reizinājums vienmēr būs vienāds ar nulli x⋅0=0{\displaystyle x\cdot 0=0} Daļskaitļus reizina, reizinot to skaitītājus un saucējus: ab⋅cd=acbd{\displaystyle {\frac {a}{b}}\cdot {\frac {c}{d}}={\frac {ac}{bd}}}. Dalīšana Dekarta reizinājums Kāpināšana Saīsinātās reizināšanas formulas