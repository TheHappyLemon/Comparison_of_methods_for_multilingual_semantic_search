"Kuprainais kalns" (angļu: Brokeback Mountain) ir 2005. gada ASV un Kanādas kopražojuma mākslas filma. Filmas režisors ir Ans Lī. Filma attēlo divu homoseksuālu kovboju emocionālās un seksuālās attiecības Amerikas Savienoto Valstu rietumos laika posmā no 1960. līdz 1980. gadam. "Kuprainais kalns" ieguva Zelta lauvu Venēcijas kinofestivālā. Vēl filma dažādās nominācijās ir saņēmusi BAFTA kino balvu, Zelta globusa balvu, ASV Producentu ģildes balvu, Critics' Choice Movie Awards un Neatkarīgā gara balvu. Filma tika nominēta astoņām Kinoakadēmijas balvām, kas bija lielākais nomināciju skaits vienai filmai 78. Kinoakadēmijas balvas ceremonijā, no kurām tā ieguva trīs: "Labākais režisors", "Labākais adaptētais scenārijs" un Labākā oriģinālmūzika. "Kuprainais kalns" ir stāsts par diviem jauniem vīriešiem — Enisu del Maru (Hīts Ledžers) un Džeku Tvistu (Džeiks Jillenhols), kuri iemīlas viens otrā, ganot aitas Kuprainajā Kalnā, Vaiomingā. Filma attēlo viņu sarežģītās attiecības nākamo divdesmit gadu laikā. Recenzija portālā filmas.lv Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)