Skaistas pagasts ir viena no Krāslavas novada administratīvajām teritorijām. Robežojas ar sava novada Aulejas, Kombuļu, Krāslavas, Kalniešu, Robežnieku un Konstantinovas pagastiem. Upes: Čenčupu upīte, Dzeguze, Iuzupe, Skradeļu upe, Studupe. Ezeri: Dreidzs, Dūņu ezers, Ildzs (Bogdonu ezers), Indrs, Ižiuns, Kauseņš, Kuļa ezers, Lielais Ožukns, Linoks, Lubāns, Ļutes ezeriņš, Margaucis, Mazais ezers, Mazais Linoks, Mazais Ožukns, Plaudeņš, Rūbežnīks, Sivers, Soms, Teneiss, Valna ezereņš. Daugavpils apriņķa Skaistas pagasts (līdz 1925. gadam Izabelinas pagasts) dibināts 1861. gadā. 1935. gadā tā platība bija 192 km² un tajā dzīvoja 6788 iedzīvotāji. Pēc 1920. gada agrārās reformas toreizējā Izabelinas pagasta teritorijā esošās muižas tika sadalītas jaunsaimniecībās : Podgurjes muiža (460 ha) - 35 vienībās, Ezereņu muiža (441 ha) - 30 vienībās, Ludvikavas muiža (398 ha) - 24 vienībās, Indravas muiža ar Kazimiravas foļvarku (326 ha) - 18 vienībās, Skaistas muiža (288 ha) - 23 vienībās, Stanislavavas muiža (79 ha) - 10 vienībās, Izabelīnas muiža (16 ha) - 2 vienībās, Baltiņu muiža (143 ha) - 19 vienībās. Vēlāko administratīvo pārmaiņu dēļ tagadējā Skaistas pagasta teritorijā atrodas bijušo Bogdānu, Ezereņu un Kazimiravas muižu centri. 1945. gadā pagastā izveidoja Baltiņu, Ezeriņu, Kalniešu, Kazinču, Niedrītes un Skaistas ciema padomes, bet pagastu 1949. gadā likvidēja. Krāslavas rajona Ezeriņu ciemam 1954. gadā pievienoja likvidēto Skaistas ciemu, 1960. gadā - Kazinču ciema kolhoza «Borec» teritoriju, 1962. gadā - likvidēto Kazinču ciemu. 1964. gadā Ezeriņu ciemu pārdēvēja par Skaistas ciemu. 1990. gadā ciemu reorganizēja par pagastu. 2009. gadā Skaistas pagastu kā administratīvo teritoriju iekļāva Krāslavas novadā. Esošajās robežās, pēc CSP un OSP datiem. Lielākās apdzīvotās vietas ir Skaista (pagasta centrs), Bogdāni, Veceļi un Veterovka. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Latviešu konversācijas vārdnīcas XX. sējuma 38990 sleja. Rīga, 1939.-1940. gads Latviešu konversācijas vārdnīcas XIV. sējuma 28092-28097 slejas. Rīga, 1936. gads Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP