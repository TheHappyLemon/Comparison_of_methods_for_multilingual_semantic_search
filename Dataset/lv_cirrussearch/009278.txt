Zane Jākobsone (dzimusi 1985. gada 30. novembrī Rīgā) ir latviešu basketboliste, spēlē vieglās uzbrucējas pozīcijā, Latvijas sieviešu basketbola izlases dalībniece. Pašlaik (2014) pārstāv LSBL klubu SK Cēsis. Karjeru sākusi Avantis/Turība komandā 2003. gadā. Tāpat spēlējusi Amerikā, kur NJCAA (Amerikas junioru koledžu čempionāts) pārstāvēja Trinity Valley CC komandu. 2006. gadā viņas pārstāvētā komanda ierindojās 5. vietā. Divas reizes uzvarējusi konferences čempionātā. Pēc tam karjeru turpināja NCAA turnīra Hjūstonas Universitātes komandu "Cougars" (2007—2009). 2010. gadā spēlēja Spānijas otrās līgas klubā Socinsa Bembibre PDM. 2010.—2011. gada sezonu viņa uzsāka SK Cēsis klubā, taču sezonas vidū pārgāja uz Rīgas TTT. Tā sastāvā kļuva par Latvijas čempioni. Pēc sezonas pārgāja uz Spānijas LF2 klubu CB Arxil Pontevedre. Tā sastāvā aizvadīja vienu sezonu, kad atgriezās Latvijā SK Cēsis sastāvā. 2012.—2013. gada sezonā viņa kluba sastāvā kļuva par Latvijas—Igaunijas apvienotās līgas un LSBL čempioni. Latvijas pieaugušo izlasē debitēja 2011. gada 19. maijā. Kopā ar Latvijas sieviešu izlasi ir izcīnījusi 8. vietu 2011. gada Eiropas čempionātā Polijā. 2011: 8. vieta Eiropas čempionātā Polijā. 2013: dalīta 13.—16. vieta Eiropas čempionātā Francijā. «Zane Jākobsone». Basket.lv. Arhivēts no oriģināla, laiks: 2012. gada 7. martā. Skatīts: 2012. gada 10. jūnijā. Zane Jākobsone: "Hjūstonā problēmu nebija", sportacentrs.com TTT Rīga triumfē LSBL, bronza tiek Latvijas Universitātei, sportacentrs.com "TTT Rīga" atjauno sastāvu un brauc uz Zviedriju Eurobasket spēlētāja(-s) profils (angliski) FIBA ARCHIVE profils (angliski) Sieviešu basketbola profils Latvijas Sieviešu basketbola Jumtalapas profils Basket.lv profils FIBA Europe profils (angliski) Hjūstonas Universitātes profils (angliski)