Marianna Evelīna Feitfula (angļu: Marian Evelyn Gabriel Faithfull, dzimusi Londonā, 1946. gada 29. decembrī) ir angļu dziedātāja, dziesmu autore un aktrise. Feitfulas kritiķu atzinīgi novērtēto solokarjeru mūzikā bieži aizēnoja viņas privātā dzīve un narkotisko vielu lietošana. Par Feitfulas veiksmīgāko ierakstu tiek uzskatīts 1979. gada albums Broken English. Par popzvaigzni Feitfula kļūst 17 gadu vecumā, kad panākumus gūst viņas pirmais singls, Mika Džegera un Kīta Ričardsa sarakstītā dziesma As Tears Go By. Pāris gadus pavadījusi topu virsotnē, viņa nogurst no bezsaturīgajām popdziesmām, lielāko daļu laika veltīdama savam jaunajam draugam, The Rolling Stones solistam Mikam Džegeram, kopā ar draugiem aizraujas ar narkotikām (kokaīnu, alkoholu un vēlāk arī heroīnu) un iekļūst vairākos skandālos. 1970. gadā viņa aiziet no Džegera, kļūstot par narkomāni un bezpajumtnieci, viņas muzikālā karjera pārtrūkst uz vairākiem gadiem. Atgriešanās notiek 70. gadu otrajā pusē, tālaika lielākais Feitfulas sasniegums ir albums Broken English (1979), kurš publikai atklāj viņas balss izmaiņas — no eņģeliska soprāna viņa narkotiku un slimošanas rezultātā kļuvusi par čerkstošu, mūžīgi aizsmakušu kontraltu, kas izdzied tumšas dziesmas par postošām attiecībām, psiholoģiskām problēmām un politiskiem konfliktiem. Seko vēl divi samērā veiksmīgi albumi, Feitfula pārceļas uz Ņujorku, un viņas joprojām neuzveiktā narkotiku atkarība gandrīz beidzas letāli — tikai 1985. gadā viņa pieņem liktenīgo lēmumu ārstēties klīnikā un atkarības beidzot pārvarēt. Seko vēl vairāki albumi, kā arī aktrises darbs vairākās filmās. Nozīmīgākais sasniegums ir titulloma angļu drāmā "Irina Palma" (2007). Šajā gadā Latvijā iznāk Feitfulas autobiogrāfija Faithfull un viņa pati sniedz koncertu Rīgas Kongresu namā. Kopš 90. gadu beigām Feitfula atkal tiek respektēta kā solomāksliniece, viņas albumi, kuru veidošanā nereti piedalās mūsdienu alternatīvās rokmūzikas zvaigznes, gūst kritiķu atzinību. Jaunākie Feitfulas albumi ir 2011. gadā iznākušais Horses and High Heels un Give My Love to London (2014). Come My Way (1965) Marianne Faithfull (1965) Go Away From My World (1965) North Country Maid (1966) Loveinamist (1967) The World Of Marianne Faithfull (1969) Dreamin’ My Dreams (1976) Faithless (1978) Broken English (1979) Dangerous Acquaintances (1981) A Child’s Adventure (1983) Rich Kid Blues (ierakstīts 1971, izdots 1985) Strange Weather (1987) Blazing Away (1990) A Secret Life (1995) 20th Century Blues (1996) The Seven Deadly Sins (1998) A Perfect Stranger – The Island Anthology (1998) Vagabond Ways (1999) Kissin’ Time (2002) Before The Poison (2004) Easy Come Easy Go (2008) Horses and High Heels (2011) Give My Love to London (2014) Negative Capability (2018) She Walks in Beauty (2021) (ar Deividu Daltonu) Feitfula: autobiogrāfija. New York: Cooper Square Press, 2000 (pirmoreiz izdota 1994. gadā), ISBN 0815410468 Atmiņas, sapņi un paŗdomas. HarperCollins UK, 2008 (pirmoreiz izdota 2007. gadā), ISBN 9780007245819 Vikikrātuvē par šo tēmu ir pieejami multivides faili. Skatīt: Marianna Feitfula. Latvijas Nacionālās enciklopēdijas šķirklis Brockhaus Enzyklopädie raksts (vāciski) Oficiālā mājaslapa (angliski) Oficiālā MySpace lapa (angliski) «she walks in beauty | Marianne Faithfull Official». Mariannefaithfull.org.uk. Skatīts: 2021. gada 1. maijs.