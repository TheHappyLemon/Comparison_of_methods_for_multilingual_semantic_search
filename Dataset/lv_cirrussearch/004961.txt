Utarakhanda (sanskritā: उत्तराखण्डम्, hindi: उत्तराखण्ड, izrunā: [ʊttʌrɑːkʰʌɳɖ] — ‘Ziemeļu zeme’), pirms 2007. gada zināma kā Utarančala, ir viens no Indijas štatiem. Atrodas Indijas ziemeļos, robežojas ar trijiem Indijas štatiem — Himāčalu Pradēšu, Harjānu un Utarpradēšu —, un ar divām valstīm — Ķīnu un Nepālu. Utarakhandas platība ir 53 483 km². Administratīvais centrs ir Dehrādūna, kas ir arī lielākā štata pilsēta. Utarakhandā 2011. gadā dzīvoja 10,1 miljons iedzīvotāju. Štats administratīvi sīkāk dalās 13 apgabalos. Štatu izveidoja 2000. gada 9. novembrī. Līdz Indijas neatkarības iegūšanai tā veidoja Britu Indijas Apvienoto provinču ziemeļu daļu, pēc tam tā ieguva Utarpradēšas nosaukumu. Kad 2000. gadā no Utarpradēšas atdalīja tās ziemeļrietumu daļu, to nosauca par Utarančalu ("Ziemeļu apvidu"), bet 2007. gadā pārdēvēja par Utarakhandu. Utarakhandas atdalīšana no Utarpradēšas 2000. gadā. Utarakhandā iestiepjas Himalaji. 93% no štata teritorijas veido kalni. Augstākā virsotne štatā ir Nanda Devi (7816 m), kas ir arī Indijas augstākā virsotne. Štata dienvidos plešas Indas—Gangas līdzenums. Himalaju kalnos atrodas Gangas un Jamunas izteka. Pēc 2011. gada tautskaites datiem tolaik štatā dzīvoja 10,09 miljoni iedzīvotāju. Apdzīvotības blīvums ir 189 cilvēki uz km². Kalnainā reljefa dēļ Utarakhandas ziemeļu daļa, kur ir Himalaji, ir maz apdzīvota, bet dienvidos, kur atrodas Indas—Gangas līdzenums, blīvums sasniedz 800 cilvēkus uz km². Aptuveni 70% iedzīvotāj dzuīvo laukos. Lielākās štata pilsētas ir: Izplatītākā reliģija ir hinduisms (83,0%). Vikikrātuvē par šo tēmu ir pieejami multivides faili. Skatīt: Utarakhanda. «Uttarakhand» (angļu). Encyclopedia Britannica.