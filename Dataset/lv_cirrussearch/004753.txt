"Persona" (zviedru: Persona) ir zviedru režisora Ingmara Bergmana 1966. gadā uzņemta filma ar Bibiju Andersoni un Līvu Ulmani galvenajās lomās. Bermans šo filmu uzskata par vienu no svarīgākajām filmām savā karjerā. Filma stāsta par divu sieviešu sastapšanos: Elizabetu Voglere ir teātra aktrise, kura kādu dienu kļūst mēma, bet Māsa Alma ir medmāsa, kas rūpējas par viņu nelielā mājā jūras krastā. Abu sieviešu dzīves ir savā veidā saistītas: Alma ir uztaisījusi abortu un nožēlo to, bet Elizabete ir mēģinājusi nesekmīgi veikt abortu un tagad nožēlo savu pieķeršanos dēlam; Alma ir saderinājusies ar vīrieti, kas viņu vienmēr nosoda, bet Elizabete ir precējusies ar vīrieti, kas ir ārkārtīgi uzticīgs un viņu dievina. Abu tēlu vārdi tulkojas kā Dvēsele un Putnēns, simbolizējot filmas motīvus: jaunā un naivā Alma sastopas ar skarbo un auksto Elizabeti. Bergmans sarakstīja "Persona" deviņās nedēļās — laikā, kad atlaba no plaušu karsoņa. Filmēšanas procesa laikā Bergmans šo filmu vēlējās nosaukt Mazliet no kinematogrāfijas. Pēc Bergmana producenta ierosinājuma nosaukums vēlāk tika mainīts. Persona ir minimālistiska filma: tikai pieci aktieri parādās uz ekrāna un tikai Andersone un Ulmane parādās vairāk par vienu minūti. Lai arī Elizabete Voglere uz ekrāna parādās visvairāk, viņa izrunā tikai 14 vārdus visas filmas gaitā. Filmā netiek izmantotas liekas butaforijas, ir redzamas tikai tās lietas, ko tēli izmanto filmas gaitā. Vizuālajā attēlojumā dominē ļoti lieli kontrasti: tumšie mājas skati tiek piesātināti ar spēcīgu saules gaismu, kas izpludina attēlu, aktieri ir tērpušies melnā apģērbā, ar vienkāršām frizūrām un bez grima. Jerry Vermilye. Ingmar Bergman: His Life and Films. Jefferson, NC and London : McFarland, 2002. 123. lpp. ISBN 0786411600. New Ingmar Bergman Film Set for Fall of '66 Premiere." New York Times, 1965. gada 17. jūlijā: 14. Fleisher, Frederic. A bit of cinematogrpahy. Christian Science Monitor, 1966. gada 11. novembrī: 8. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski) Galveno tēlu detalizēts apraksts (angliski)