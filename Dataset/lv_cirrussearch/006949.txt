Anna Boleina (angļu: Anne Boleyn, dzimusi 1501. vai 1507. gadā, mirusi 1536. gada 19. maijā) bija Anglijas konsorte, karaļa Henrija VIII otrā sieva no 1533. gada 25. janvāra līdz 1536. gada 17. maijam. Viņas meita bija vēlākā Anglijas karaliene Elizabete I. Henrija VIII laulības ar galma dāmu Annu Boleinu bija viens no galvenajiem iemesliem reformācijai Anglijā, jo, lai to paveiktu, karalim bija nepieciešama pāvesta atļauja laulības ar savu pirmo sievu Aragonas Katrīnu šķiršanai. Nesaņemot pāvesta atļauju, karalis izšķīrās par baznīcas atdalīšanos no Romas, kā rezultātā izveidojās anglikāņu baznīca. Anna Boleina tika kronēta 1533. gada 1. jūnijā, bet jau 1536. gada 19. maijā viņu par valsts nodevību un laulības pārkāpšanu pēc karaļa pavēles sodīja ar nāvi, laulību anulēja, bet princesi Elizabeti (vēlāko karalieni Elizabeti I) pasludināja par ārlaulībā dzimušu. 1536. gada 30. maijā kā Anglijas karaliene tika kronēta Henrija VIII jaunā favorīte galma dāma Džeina Seimūra. Vikikrātuvē par šo tēmu ir pieejami multivides faili. Skatīt: Anna Boleina. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski)