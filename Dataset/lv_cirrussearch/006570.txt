Tomass Edvards "Toms" Breidijs jaunākais (angļu: Thomas Edward "Tom" Brady, Jr.; dzimis 1977. gada 3. augustā Sanmateo, Kalifornijas štatā, ASV) ir bijušais ASV amerikāņu futbola spēlētājs, spēlēja saspēles vadītāja (quarterback) pozīcijā. Pārstāvēja NFL klubus Tampabejas "Buccaneers" un Jaunanglijas "Patriots", kura sastāvā aizvadīja gandrīz visu savu profesionāļa karjeru. 2000. gada NFL drafta 6. kārtā "Patriots" viņu izraudzījās ar kopējo 199. kārtas numuru. Toms Breidijs ir piedalījies desmit Superkausa spēlēs, septiņās no tām izcīnot uzvaru (2002, 2004, 2005, 2015, 2016, 2019, 2021), kas ir NFL rekords. 2002., 2004., 2015, 2017. un 2021. gadā viņš tika atzīts par Superkausa spēles vērtīgāko spēlētāju. Izvēlēts 15 NFL Visu zvaigžņu spēlēm (Pro Bowl). Viņam pieder rekords par visvairāk izdarītajām piezemējuma piespēlēm vienā regulārajā sezonā. Sports Illustrated vērtējumā viņš tika atzīts par 2005. un 2021. gada sportistu. Pēc 2019. gada sezonas pārgāja no "Patriots" uz Tampabejas "Buccaneers" un jau pirmajā sezonā palīdzēja šai komandai izcīnīt tās vēsturē otro Superkausu. 2022. gada 1. februārī Breidijs paziņoja, ka beidz savu profesionālā futbolista karjeru. Vikikrātuvē par šo tēmu ir pieejami multivides faili. Skatīt: Toms Breidijs. Oficiālā mājaslapa (angliski) Jaunanglijas "Patriots" profils (angliski)