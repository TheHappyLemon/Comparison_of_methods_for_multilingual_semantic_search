Džūkste ir neizmantots pieturas punkts Tukuma novada Džūkstes pagastā, dzelzceļa līnijā Tukums II—Jelgava. Blakus pieturai ir autoceļa V1450 Lestene—Džūkste—Lancenieki pārbrauktuve. Stacijas ēka saglabājusies līdz mūsdienām un tiek izmantota kā dzīvojamā māja "Sudrabiņi". Saglabājusies arī vecā noliktavas ēka un bijušās pasažieru nojumes ēka. Stacijas perons demontēts dzelzceļa rekonstrukcijas darbu laikā. 1930. gadā šeit atvēra pieturas punktu, ko vēlāk pārbūvēja par staciju. Stacijas ēka atklāta 1931. gada oktobrī. Nedaudz aiz pārbrauktuves Tukuma virzienā atzarojās bijusī kara laika rokādes līnija Bērzupe—Džūkste, tā tika uzbūvēta 1944. gada septembrī un pastāvēja tikai dažus mēnešus. Iespējams, sliedes līdz Grauzdei pastāvēja vēl dažus gadus pēc kara. Līdz apmēram 60. gadiem Džūkstē bija otrs sliežu ceļš un tā kalpoja kā izmaiņas punkts, pēc tam Džūkstē bija pieturas punkts, kur pieturēja vilcieni Rīga—Jelgava—Ventspils un Rīga—Jelgava—Tukums. Pieturas punkts netiek izmantots kopš 1998. gada, kad tika pārtraukta pasažieru satiksme līnijā. Bijusī pasažieru nojume Noliktavas ēka Pārbrauktuve Pārbrauktuve vasarā Sliežu ceļš un noliktavas ēka Sliežu ceļš Braucot caur Jelgavu. «Latvijas Kareivis, Nr. 243». Arhivēts no oriģināla, laiks: 2020. gada 3. februārī. Skatīts: 2020. gada 29. martā. Toms Altbergs, Karīna Augustāne, Ieva Pētersone. Dzelzceļi Latvijā. Rīga : Jumava, 2009, 94. lpp. ISBN 978-9984-38-698-0 1947. gada PSRS Ģenerālštāba karte