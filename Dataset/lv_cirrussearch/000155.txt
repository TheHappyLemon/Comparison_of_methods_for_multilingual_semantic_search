Caurule ir cilindrisks materiāls ar cauru vidu, kura garums ir lielāks par diametru. Caurules visbiežāk izmanto šķidrumu vai gāzu pārvietošanai, arī kā strukturālie elementi. Tieši materiālu transportēšanai šādas caurules sauc arī par cauruļvadiem. Atkarībā no pielietojamā standarta, pēc kura caurules izgatavotas, tās raksturo ar iekšējo diametru un sienas biezumu, nominālo diametru un sienas biezumu vai ārējo diametru un sienas biezumu. Caurules, atkarībā no pielietojuma, izgatavo no dažādiem materiāliem: metāla, plastmasas, kompozītmateriāliem, betona, keramikas un citiem.