Jergs Millers (vācu: Jörg Müller; dzimis 1969. gada 3. septembrī, Kerkradē, Nīderlandē) ir nīderlandiešu izcelsmes, vācu autosportists. 1989. gadā uzvarēja Vācijas Formula Opel Lotus Challange un Eiropas Formula Ford 1600. 1993. gadā uzvarēja prestižajā Makao Grand Prix sacīkstē. No 1997. līdz 1998. gadam Millers bija F1 testpilots Arrows un Sauber-Petronas komandās, bet no 1999. gada līdz 2001. gadam iesaistījās BMW-WilliamsF1 projektā, kur veica BMW dzinēju un Michelin riepu testus. Tomēr neskatoties uz lielo testu pieredzi, nav piedalījies nevienā F1 sacīkstē. Paralēli darbam ar F1 komandām Millers piedalījās dažādās salonautomobiļu sacensībās, pārstāvot Nissan. No 2006. gada piedalās WTCC. Savā debijas sezonā tika izcīnīta 2. vieta kopvērtējumā. 2010. gadā finansiālu apsvērumu dēļ viņš pameta šīs sacensības. Jergs Millers ir bijušā Eiropas čempiona kartingā, Ēvalda Millera dēls. Millers pašlaik dzīvo Monako. Viņam ir jaunāks brālis Rainers un vecāka māsa Mariona.