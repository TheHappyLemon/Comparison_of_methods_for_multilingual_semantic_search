Tomass Johanness Holopainens (somu: Tuomas Lauri Johannes Holopainen, dzimis 1976. gada 25. decembrī) ir somu komponists, mūziķis, dzejnieks un mūzikas producents. Vislabāk pazīstams smagā metāla mūzikā, ir arī studējis džezu un klasisko stilu, bet viņš neatzina šos stilus, paskaidrojot, ka lielāko ietekmi guvis no harmonisko filmu mūzikas. Vislabāk pazīstams kā Somijas simfoniskajā metāla grupas Nightwish taustiņinstrumentālists, līderis un galvenais dziesmu rakstītājs (kā arī neregulārs fona vokālists studijas ierakstos). Viņš ir arī spēlējis grupās Nattvindens Gråt un Darkwoods My Betrothed. Viņa pašreizējie papildprojekti ir gotiskā metāla grupa For My Pain un grupa ar Timo Rautiainenu priekšgalā. Tomass Holopainens ir sarakstījis vairākas dziesmas, kas ir iekļautas filmās, tai skaitā sadarbību ar Nightwish basistu un vīriešu vokālu Marko Hietalu dziesmai While Your Lips Are Still Red somu filmai "Lieksa" 2007. gadā. Viņš atklāja, ka strādā arī pie cita „filmu projekta”, bet neko sīkāk vēl nevarēja pastāstīt. Tomass Holopainens ir dzimis 1976. gada 25. decembrī Kitē, Somijā. Viņa muzikalitāte un teksta izteiksmes spējas bija redzamas agri skolā. Septiņu gadu vecumā māte viņu pierakstīja uz klavieru nodarbībām skolā, vēlāk viņš apguva arī klarneti, tenora saksofonu, klavieres un mūzikas teoriju vienpadsmit gadu laikā, mūzikas koledžā. Holopainens pievienojās savai pirmajai grupai 1993. gadā. Viņš ir spēlējis vairākās grupās, tai skaitā, ierakstot klavieres trim melnā metāla grupas Darkwoods My Betrothed albumiem un spēlējot kopā ar Dismal Silence, Nattvindens Gråt un Sethian. Holopainens ir Disneja, Dž. R. R. Tolkīna un Dragonlance cienītājs. 2006. gadā Holopainens teica, ka viņš „nav reliģiozs, bet gan atvērts brīvām idejām un individuāls domātājs” Viņš neuzskata, ka „reliģija ir slikta, bet gan cilvēku interpretācija par to”. Viņa reliģija ir kaut kas ļoti personīgs viņam. 2007. gadā Holopainens teica, ka viņš ticēja Dievam ar humora izjūtu. Viņš ir liels melnā metāla piekritējs, kaut arī nepiekrīt visiem tajā paustajiem viedokļiem. 2005., 2006. gada ziemā viņš teica, ka ir noskatījies filmu Ciems 10 reizes nedēļā, bieži 2 vai 3 reizes dienā. Viņš atsaucās uz šo filmu kā „Izbēgšana, no tās labākās puses” Holopainens bieži pats sevi apraksta kā izbēdzēju, un ir sarakstījis par to dziesmu ar tādu pašu nosaukumu — Escapist. Viņa iecienītākais filmu mūzikas rakstītājs ir Džeimss Nūtons Hovards. Pamatraksts: Nightwish 1996. gada jūlijā Holopainens sāka domāt par savas grupas uzsākšanu, kurā viņš varētu rakstīt mūziku un spēlēt klavieres. Ap nometnes ugunskuru radās Nightwish. Viņš jautāja Empu Vuorinenam (ģitāra) un klasesbiedrenei Tarjai Turunenai (vokāls), vai viņi negrib pievienoties toreizējam akustiskās mūzikas projektam. Dzirdot Tarjas spēcīgu balsi, un vēlmi darboties metāla virzienā no Vuorinena un Jukas Nevalainena (bungas) puses, Tomass nolēma Nightwish pārvērst no akustiskās mūzikas uz metālisko mūziku. Nightwish pirmais ne-demo albums Angels Fall First iznāca 1997. gadā, pēc tam 1998. gadā sekoja albums Oceanborn. 1999. gadā Holopainens un citi locekļi no Somijas metāla grupām, kā Embraze, Eternal Tears of Sorrow, Charon un Reflexion uzsāka gotiskā metāla supergrupu For My Pain. Tomēr, visi dalībnieki bija aizņemti ar savām grupām, tāpēc šo projektu viņi atstāja uz nākotni. Nightwish trešais studijas albums Wishmaster tikai izlaists 2000. gadā. Trešā albuma izlaišana bija vel veiksmīgāka, nekā iepriekšēja albuma. 2001. gadā atkal radās ideja par grupu For My Pain un dalībnieki sāka plānot debiju. Pēc 2002. gada Nightwish ceturtā studijas albuma Century Child izdošanas, Holopainens sāka sadarbību ar simfonisko orķestri no Somijas un Lielbritānijas, kas bija pārmaiņas grupas mūzikā un Holopainena komponēšana stilā, un ļāva lielāku brīvību papildu instrumentiem. Orķestra elementu izmantošana iezīmējas arī Nightwish turpmākajā darbībā. 2003. gadā grupa For My Pain izlaida savu debijas albumu Fallen. Albums tika labi atzīts, bet grupa zaudēja fanus jaunajam albumam, jo albums Fallen aizkavējās par četriem gadiem. 2004. gadā grupa For My Pain izlaida albumu Killing Romance, Somijas singls ar trīs iepriekš neizlaistām dziesmām — Killing Romance, Joutsenlaula, un Too Sad to Live. Nightwish piektais albums Once, tika izlaists 2004. gadā, kas pavēra ceļu uz ASV. Singli Nemo un Wish I had an Angel tika atskaņoti MTV. Nightwish uzsāka savu visplašāko koncertturneju līdz šim, Once Pasaules Turneju, apmeklējot vairākas valstis, piemēram, Japānu, kurā viņi uzstājās pirmo reizi. Pēc pēdējā tūres koncerta, kurš tika filmēts Hartwall Areena, Somijā un 2006. gadā izlaists DVD diskā End of an Era, 2005. gada oktobrī, Nightwish pasniedza dziedātājai Tarjai Turunenai paskaidrojošu vēstuli, kāpēc viņa tiek izslēgta no grupas. 2006. gadā Holopainens izgāja cauri grūtiem un tumšiem laikiem, piepildītiem ar satraukumu un nomāktību. Saasinājās baumas par viņu un Nightwish bija redzams dzeltenajā presē katru dienu. Šie notikumi arī iespaidoja viņu rakstīt Dark Passion Play, Nightwish jaunākais albums, kurš iznāca 2007. gadā un to var uzskatīt par Nightwish tumšāko albumu. Pēc tam, kad smagā metāla dziedātājs Timo Rautiainens pameta grupu Trio Niskalaukaus, viņš publicēja savu pirmo solo albumu Sarvivuori ar citu grupu palīdzību, ieskaitot Holopainenu pie taustiņinstrumentiem. Holopainens arī sarakstīja vienu dziesmu albumam. Nākamā gada sākumā For My Pain paziņoja, ka drīz viņi sāks ierakstīt pēcteci albumam Fallen, bet tas tika paziņots tajā pašā rudenī, kad albumu atkal atlika. 2007. gadā Holopainens sadarbojās ar kolēģi, Nightwish grupas biedru Marko Hietalu, lai uzrakstītu dziesmu somu filmai "Lieksa". Dziesma While Your Lips Are Still Red, bija pirmā dziesma, ko viņš bija uzrakstījis tieši filmai, lai gan arī dziesmas (Nemo, Wish I Had an Angel, Amaranth) ir tikušas iekļautas filmās. Holopainens sacīja, ka rakstīt dziesmas filmām ir kaut kas tāds, ko viņš gribētu darīt arī nākotnē. Dziesmā While Your Lips Are Still Red, papildus Holopainens spēlē arī klavieres, Marko Hietala izpilda vokālu un spēlē akustisko basģitāru un Juka Nevalainens spēlē bungas. 2007. gadā Holopainens spēlēja klavieres ar somu pankgrupu Kylähullut viņu albumā Lisää persettä rättipäille. Viņš arī spēlēja klavieres viņu nākamajā albumā Peräaukko sivistyksessä. Holopainenu var dzirdēt, dziedot kopā ar kori, abos albumos. Jaunā Nightwish vokāliste tikai paziņota 2007. gadā maijā, zviedriete Anete Olzona, kura parādās albumā Dark Passion Play, kurš tika izlaists 2007. gada augustā un 2008. gada maijā vēl notika šī albuma koncertturneja. 2008. gada 8. maijā, tika paziņots, ka Holopainens būs somu meiteņu rokgrupas Indica producents, viņu nākamajam albumam Valoissa, kurš tika izlaists 2008. gada rudenī, tāpat Tomass Holopainens producēja arī Indica pirmo starptautiski izdoto albumu angļu valodā A Way Away 2010. gadā. Tomass Holopainens ir teicis, ka viņa darbus bieži vien ir iedvesmojusi filmu mūzika un fantāziju stāsti. Nightwish pirmie trīs albumi vairāk atgādināja pauermetālu, bet vēlāk albumos parādās ietekme no filmu mūzikas (Beauty of the Beast, Ghost Love Score, The Poet and the Pendulum), industriālā metāla("Bye Bye Beautiful", "Wish I Had an Angel") un tautas mūzikas ("Last of the Wilds", "The Islander"). "Master Passion Greed" ir ļoti spēcīgi trešmetāla elementi. Holopainens ir teicis, ka lielākie iedvesmotāji ir grieķu komponists Vangelis un vācu komponists Hans Cimmers. Daži Nightwish dziesmu teksti ir atsauces uz fantāziju romāniem, tostarp "Wishmaster", "Escapist", "Elvenpath" un "Wanderlust" kur ir elementi no Dragonlance sērijām un „Gredzenu pavēlnieka”. Atsaucoties uz The Kharolis Mountains, Shalafi and Krynn sižetiem, kurus var atrast šajās dziesmās. Mūziku dziesmām "7 Days to the Wolves" ir iedvesmojušas Stīvena Kinga Dark Tower sērijas, ko var labi dzirdēt pirmajā daļā, dziesmai "The Poet and the Pendulum." Holopainens paziņoja, ka viņš nebija smagā metāla mūzikas fans, līdz brīdim, kad viņš apmeklēja Metallica un Guns 'N Roses koncertu Kanzasas pilsētā, kamēr bija ārzemju apmaiņas braucienā. Citi ievērojami mākslinieki uzskata, ka viņu iedvesmo arī Hovards Bleiks, Gerijs Mūrs, The 3rd And The Mortal, My Dying Bride, Carcass, Queen, Rammstein, Herbie Hancock,Pantera and Xentrix. It īpaši dziesmu teksti no grupas My Dying Bride, un orķestra elementi no Hansa Cimmera darbiem. Holopainens ir atzīts kā iedvesmas avots citām grupām, it īpaši simfoniskā, gotiskā un pauermetāla grupām. Sīmona Saimonsa, galvenā dziedātāja no grupas Epica, paziņoja, ka viņa sāka dziedāt kopā ar Nightwish. Bijusī dziedātāja no grupas Visions of Atlantis, Nikola Bognera arī atzina, ka Nightwish ir iedvesmojis grupu, it īpaši savā pirmajā albumā. Sanders Gommans no grupas After Forever, ir teicis, ka Nightwish noteikti ietekmēs radot jaunas dziesmas. Somu pauermetāla grupas Sonata Arctica dziedātājs Tonijs Kako, kurš ir strādājis kopā ar Nightwish, veidojot Beauty and the Beast duetu ar Tarju Turunenu un bijis kā pūļa iesildītājs, vairākas reizes ir paskaidrojis, cik lielu iedvesmu Nightwish ir viņam devis. Holopainens dod priekšroku Korg-Workstation kā koncertos, tā arī studijas vajadzībām. Viņš izmanto galvenokārt dažādas darbstacijas no uzņēmuma. Viņa pirmā īstā darbstacija bija Korg N364 Music Workstation, ko viņš turpināja izmantot līdz Once Upon Tour beigām. Pēc tam viņa sintezatora rīki tika modernizēti, lai remonts būtu vienkāršāks un rezerves daļas būtu vieglāk atrast. Holopainenam ir ļoti vizuāla pieeja rīkiem uz skatuves. Pēdējos koncertos Once koncertturnejā, viņš nokrāsoja visu darbstaciju baltu. Pēdējās tūrēs viņš lietoja trīs līdz četrus sintezatorus, kuri tika nokrāsoti tumši violetā krāsā. Turklāt viņam ir Džeka Šķērroča figūra starp abiem sintezatora turētājiem un Džeka Sperova (Karību jūras pirāti) figūra uz viņa kreisā sintezatora turētāja. Pēdējos Dark Passion Play koncertturnejas koncertos Holopainenam ir milzīgas laiva vārdā Ocean soul, kas ir apkārt viņa sintezatoriem. Dark Passion Play koncertturnejā lielāko daļu skaņas izmantoja tikai atlasītās, tieši no viņa Korg Oasys, kuras viņš spēlēja izmantojot Midi programmatūru savienotu ar datoru, lai izvairītos no dažādām problēmām. Vikikrātuvē par šo tēmu ir pieejami multivides faili. Skatīt: Tomass Holopainens.