Sunderland Association Football Club ir profesionāls Anglijas futbola klubs no Sanderlendas, šobrīd spēlē 'League One', Anglijas trešajā spēcīgākajā līgā.. Kopš tā dibināšanas 1879. gadā klubs ir sešas reizes uzvarējis Anglijas čempionātā (1892., 1893., 1895., 1902., 1913., un 1936. gadā), kā arī divreiz FA Kausā (1937. un 1973. gadā). Klubu dibināja skolotājs Džeimss Allens un tas 1890. gadā pievienojās Anglijas futbola līgai, kur tas uzreiz demonstrēja atzīstamu sniegumu. Sanderlendas komanda pirmo FA kausa titulu ieguva 1937. gadā, ar 3–1 uzvarot Preston North End un palika augstākajā līgā 57 sezonas pēc kārtas (68 gadus kara gadu dēļ), līdz 1958. gadā komanda pirmoreiz izkrita no augstākās līgas. Sunderland nozīmīgākā uzvara pēc Otrā pasaules kara bija tās otrais iegūtais FA kauss 1973. gadā, kad klubs ar 1–0 pārspēja Leeds United. Šajā periodā komanda piecas reizes ur uzvarējusi pēc ranga otrajā Anglijas futbola līgā un vienu reizi trešajā. Sunderland savas mājas spēles aizvada Stadium of Light laukumā, kur ir pieejamas 49 000 skatītāju vietas. Līdz 1997. gadam kluba stadions bija Roker Park. Sākotnējā stadiona ietilpība bija 42 000 vietas, kuru skaits pēc 2000. gadā notikušās rekonstrukcijas tika palielināts līdz 49 000. Sunderland sīvākie sāncenši ir kaimiņu klubs Newcastle United un kopš 1898. gada komandas sacenšās Tainas un Vīras derbijā. Anglijas futbola augstākais līmenis (līdz 1992. gadam Pirmā divīzija; tagad — Premjerlīga) Čempioni (6): 1891–92, 1892–93, 1894–95, 1901–02, 1912–13, 1935–36 Vicečempioni (5): 1893–94, 1897–98, 1900–01, 1922–23, 1934–35 Anglijas futbola 2. līmenis (1893.—1992. Otrā divīzija; 1992.—2004. Pirmā divīzija; tagad — Championship) Čempioni (5): 1975–76, 1995–96, 1998–99, 2004–05, 2006–07 Vicečempioni (2): 1963–64, 1979–80 FA kauss Kausa ieguvēji (2): 1936–37, 1972–73 Finālisti (2): 1912–13, 1991–92 Anglijas Līgas kauss Finālisti (2): 1984–85, 2013–14 FA Community Shield (līdz 2001. gadam — Charity Shield) Kausa ieguvēji (1): 1936 2017. gada 8. martā «Sunderland». Soccerbase. Arhivēts no oriģināla, laiks: 2010. gada 10. maijā. Skatīts: 2008. gada 19. septembris. Days, pp 29–30. «England FA Challenge Cup Finals» (angļu). RSSSF. Skatīts: 2020. gada 14. augustā. «England - Football League Cup Finals» (angļu). RSSSF. Skatīts: 2020. gada 14. augustā. «England - List of FA Charity/Community Shield Matches» (angļu). RSSSF. Skatīts: 2020. gada 14. augustā. Oficiālā kluba vietne (angliski)