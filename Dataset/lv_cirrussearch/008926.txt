Lielie kaķi ir termins, ar ko apzīmē lielākos kaķu dzimtas pārstāvjus. Tā nav taksonomiska vienība, kaut arī dažreiz to lieto kā panteru apakšdzimtas sinonīmu. Šaurākā nozīmē par lielajiem kaķiem dēvē četras panteru ģints sugas: lauvas, tīģerus, jaguārus un leopardus (tos sauc arī par "rēcējkaķiem", jo tie vienīgie no kaķveidīgajiem spēj rēkt). Plašākā nozīmē pie lielajiem kaķiem pieskaita arī gepardus, sniega leopardus, dūmakainos leopardus un pumas.