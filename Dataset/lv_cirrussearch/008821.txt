Akselis Vairogs (dzimis 1985. gada 8. novembrī Rīgā) ir bijušais latviešu basketbolists, spēlēja uzbrūkošā aizsarga pozīcijā. Karjeras laikā trīs reizes kļuvis par Latvijas Basketbola līgas čempionu. Pēc spēlētāja karjeras beigām — treneris. Profesionāļa karjeru uzsācis BK "Ventspils" otrajā komandā BK "Ventspils Augstskola" 2004.—2005. gada sezonā. Nākamajā sezonā A. Vairogs tika izīrēts BK "Valmiera/Lāčplēša alus", taču jau 2006.—2007. gada sezonā spēlēja BK "Ventspils" sastāvā. Ar Ventspils komandu kļuva par divkārtējo Latvijas Basketbola līgas čempionu. 2009.—2010. gada sezonu iesāka BK "Zemgale" sastāvā, taču sezonas turpinājumā parakstīja līgumu ar Francijas B divīzijas klubu "JSA Bordeaux Basket". 2010. gada 13. augustā atkal parakstīja līgumu ar BK "Ventspils" un bija komandas kapteinis, taču pēc gada spēlētājs noslēdza līgumu ar Polijas līgas klubu Vroclavas "Śląsk". 2012. gada vasarā A. Vairogs atgriezās BK "Ventspils" sastāvā. Pēc tam spēlējis Lietuvas komandā Panevēžas "Lietkabelis", bet pēdējās karjeras sezonas aizvadīja "Valmiera/Ordo" sastāvā. Valmieras komandas sastāvā kļuva par 2015.—2016. gada LBL sezonas čempionu. 2017. gada maijā, pēc sezonas beigām, A. Vairogs paziņoja par spēlētāja karjeras beigām. Pēc spēlētāja karjeras beigām pievērsās trenera darbam. 2018. gada vasarā viņš bija viens no Latvijas U20 izlases galvenā trenera asistentiem. Bijis galvenā trenera asistents BK Ventspils, kā arī klubiem Polijā, Igaunijā, Čehijā un Lietuvā, strādājot kopā ar Robertu Štelmaheru. Vairogs spēlēs Polijas klubā "Slask" «Vairogs atgriežas Ventspilī». Bkventspils.lv. Arhivēts no oriģināla, laiks: 2012. gada 14. jūlijā. Skatīts: 2012. gada 13. jūlijā. Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski) Basket.lv profils