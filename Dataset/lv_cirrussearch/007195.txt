Džons Džozefs Travolta (angļu: John Joseph Travolta; dzimis 1954. gada 18. februārī Anglvudā, Ņūdžersijas štatā, ASV) ir amerikāņu aktieris, dejotājs un dziedātājs. Travolta sāka kļūt populārs 1970. gadu laikā pēc filmēšanās seriālā Welcome Back, Kotter un komerciāli veiksmīgajās filmās "Sestdienas vakara drudzis" (1977), "Breolīns" (Grease; 1978). Piedalījies arī Braiena De Palmas filmās "Kerija" (1976) un Blow Out (1981). Dž. Travolta atkārtoti kļuva vairāk slavens 1990. gados ar filmēšanos filmā "Lubene" (1994). Kopš tā laika viņš turpināja filmējies dažādās Holivudas filmās, tai skaitā "Ķeriet īso" (1995), "Ar ienaidnieka seju" (1997), "Pamatkrāsas" (1998), "Vienība 49" (Ladder 49; 2004), "Soģis" (2004), "Mīlas dziesma Bobijam Longam" (2004), "Matu laka" (2007), "Mežonīgais četrinieks" (Wild Hogs; 2007). Ierunājis lomu animācijas filmā "Supersuns Bulta" (2008). Tāpat ir izdevis 10 studijas albumus. Viņš ir ticis divas reizes nominēts Amerikas Kinoakadēmijas balvai kā labākais aktieris — par lomām filmās "Sestdienas vakara drudzis" un "Lubene". Par lomu filmā "Ķeriet īso" saņēma Zelta globusa balvu nominācijā "Labākais aktieris mūziklā vai kinokomēdijā". 2011. gada 5. februārī viņš saņēma Vācijas kino balvu Goldene Kamera. 1999. gadā Travolta bija iekļauts Forbes 100 slavenību sarakstā ar 15. numuru. Travoltam ir pilota kvalifikācija, ar tiesībām lidot ar vairāku tipu vienmotora un daudzmotora lidmašīnām. Viņam arī pieder vairākas lidmašīnas, ieskaitot Boeing 707, kas atrodas viņa īpašumā Floridā. 1992. gadā Travolta, nakts laikā pilotējot savu lidmašīnu virs pamatīga negaisa, piedzīvoja lidmašīnas elektriskās sistēmas kļūmi, ielidojot Vašingtonas Nacionālajā lidostā. Avārijas nosēšanās laikā gandrīz notika gaisa sadursme ar USAir Boeing 727 gaisa satiksmes kontroliera riskanta lēmuma dēļ. Travolta 2007. gadā tika iekļauts "Aviācijas dzīvo leģendu" sarakstā. Viņš darbojas kā šīs balvas oficiālais vēstnieks un ir vadījis balvu pasniegšanu ceremoniju "Aviācijas dzīvās leģendas". «Džons Travolta saņems Vācijas kino balvu 'Goldene Kamera'». Arhivēts no oriģināla, laiks: 2011. gada 16. janvārī. Skatīts: 2011. gada 24. janvārī. «John Travolta’s Florida Fly-in Home». forbes.com. «John Travolta to host show honoring ‘Living Legends’ of flight». latimes.com. Vikikrātuvē par šo tēmu ir pieejami multivides faili. Skatīt: Džons Travolta. Oficiālā mājaslapa Arhivēts 2011. gada 23. aprīlī, Wayback Machine vietnē. (angliski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)