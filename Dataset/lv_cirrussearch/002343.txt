Kvantu dators ir skaitļošanas ierīce, kuras darbības pamatā ir tādas kvantu mehānikas parādības kā kvantu superpozīcija (angliski: quantum superposition) un sapīti stāvokļi (angliski: entangled states). Zinātnes nozari, kas salīdzina kvantu un klasisko datoru iespējas kā arī pēta iespējamās kvantu datoru fizikālās realizācijas, sauc par kvantu skaitļošanu. Ir veikti veiksmīgi eksperimenti, kas parāda, ka kvantu skaitļošanas operācijas ir iespējams veikt ar nelielām kvantu sistēmām. Būtiskākais šķērslis lielāku kvantu datoru izveidei ir dekoherence (angliski: decoherence). Ir izstrādāti teorētiski algoritmi, kas izmanto kvantu datoru īpašās iespējas. Nozīmīgākie no tiem ir Šora algoritms skaitļu sadalīšanai pirmreizinātājos un Grovera algoritms meklēšanai nesakārtotā datubāzē. Ja zinātniekiem izdosies izveidot liela mēroga kvantu datorus, tad ar to palīdzību noteikta veida problēmas būs iespējams atrisināt daudz ātrāk par jebkuru klasisko datoru. Tas apdraudētu pastāvošo kriptosistēmu (piemēram, RSA) drošību. Latvijā ar kvantu skaitļošanu nodarbojas vairāki pētnieki Latvijas Universitātē, tajā skaitā Rūsiņš Mārtiņš Freivalds, Juris Smotrovs un Andris Ambainis, kas 2003. gadā postulēja t.s. kvantu klejošanas metodi. Latvijas Universitātes zinātnieki profesora Ambaiņa vadībā koordinē lielus Eiropas pētniecības projektus kvantu skaitļošanā. Kvantu datorika Arhivēts 2008. gada 27. martā, Wayback Machine vietnē., Latvijas Universitāte, Datorikas fakultāte. Jaunais dators skaitļos ar atomu palīdzību Arhivēts 2008. gada 11. jūnijā, Wayback Machine vietnē., Diena, 2006. gada 5. janvāris. Rūsiņš Mārtiņš Freivalds, Ko Bernhards Rīmans ir teicis par kvantu datoriem? Arhivēts 2007. gada 1. martā, Wayback Machine vietnē., Latvijas Universitātes Avīze, 2006. gada 7. decembris. Unikālais prāts - Andris Ambainis, kvantu datori un gaidāmā revolūcija Arhivēts 2006. gada 10. decembrī, Wayback Machine vietnē., Latvijas Universitātes Avīze, 2006. gada vasara. Andris Ambainis. Kvantu skaitļošana un mans ceļš zinātnē Akadēmiskā Dzīve, 50. rakstu krājums (2013/2014) Juris Smotrovs, Kvantu skaitļošana, lekciju konspekti. Andris Ambainis, Kvantu skaitļošana: kas jauns?, lekcija Programmētaju dienās 2008. Kvantu skaitļošana — absurda teātris ☻ vai realitāte?[novecojusi saite], Sakaru Pasaule, 2(18), 2000.