Meistardarbs, arī šedevrs (franču: chef d'œuvre) ir jēdziens, kas mūsdienās tiek attiecināts uz mākslinieka dižāko darbu, vai arī darbu, kurā izpaužas nepārspējams radošums un meistarība. Daži meistardarbu piemēri: Leonardo da Vinči Mona Lisa, Mikelandželo Dāvids, Ludviga van Bēthovena Devītā simfonija, Dantes Aligjēri Dievišķā komēdija, Ļeva Tolstoja Karš un miers, Gētes Fausts. Par meistardarbu jeb meistarstiķi viduslaiku cunftēs dēvēja arī īpašu paraugizstrādājumu, ko vajadzēja izgatavot zellim, lai saņemtu meistara titulu. Ilustrētā svešvārdu vārdnīca. R:, Avots, 2005, 765.lpp.