Bjalogarda (poļu: Białogard) ir pilsēta Polijas ziemeļrietumos, Rietumpomožes vojevodistē uz dienvidrietumiem no Košalinas. Dzelzceļa mezgls. Aknīstes sadraudzības pilsēta. Rakstos pilsētu pirmoreiz minējis Galls Anonīms kā Alba Regia. Bija viena no svarīgākajām Pomerānijas pilsētām, no tās cēlusies ietekmīgā Kleistu dzimta. Beidzoties Trīsdesmitgadu karam, 1648. gadā Pomerānija tika sadalīta starp Brandenburgu un Zviedriju, un Bjalogarda iekļāvās Brandenburgā (vēlāk Vācijā). Vācijā tā palika līdz pat Otrā pasaules kara beigām, un tās vāciskais nosaukums bija Belgarda (vācu: Belgard). Pēc Otrā pasaules kara pilsētu piešķīra Polijai, pilsētas vācu iedzīvotāji tika padzīti, bet vietā ieradās poļi no PSRS ieņemtajiem Polijas apgabaliem. Sociālistiskās Polijas laikā Bjalogradas apkārtnē atradās PSRS kara bāze. Bijušā Polijas prezidenta (1995-2005) Aleksandra Kvasņevska (Aleksander Kwaśniewski, 1954) dzimtā pilsēta. https://bdl.stat.gov.pl/api/v1/data/localities/by-unit/023216301011-0949690?var-id=1639616&format=jsonapi; P2701: JSON; pārbaudes datums: 6 oktobris 2022.