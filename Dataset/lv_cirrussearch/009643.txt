Andrē Tailers Igudala (angļu: Andre Tyler Iguodala; dzimis 1984. gada 28. janvārī Springfīldā, Ilinoisas štatā, ASV) ir bijušais amerikāņu basketbolists, spēlēja uzbrūkošā aizsarga un vieglā uzbrucēja pozīcijā, bijušais ASV basketbola izlases dalībnieks. Četrkārtējs NBA čempions Goldensteitas "Warriors" sastāvā, 2015. gada NBA finālsērijas vērtīgākais spēlētājs. Pirms karjeras beigām 2023. gadā pārstāvēja NBA klubu "Warriors", kurā aizvadījis lielāko daļu spēlētāja karjeras. 2004. gada NBA draftā viņu Filadelfijas "76ers" izraudzījās ar kopējo 9. kārtas numuru. Pirms tam viņš aizvadīja teicamu universitāšu basketbolista karjeru Arizonas universitātes sastāvā NCAA. Debijas sezonā NBA viņš tika iekļauts simboliskajā debitantu pirmajā izlasē, otrajā gadā piedalījās Rookie Challenge spēlē. 2010.—2011. gada sezonā tika iekļauts līgas simboliskajā aizsardzības otrajā izlasē. 2012. gada augustā pārgāja uz Denveras "Nuggets", kura sastāvā aizvadīja vienu sezonu. Kopš 2013. gada jūlija spēlē Goldensteitas "Warriors". 2013.—2014. gada sezonā tika iekļauts līgas simboliskajā aizsardzības pirmajā izlasē. 2015. gadā kluba sastāvā kļuva par NBA čempionu, pats A. Igudala tika atzīts par finālsērijas vērtīgāko spēlētāju. Pēc tam vēl divas reizes kļuvis par NBA čempionu "Warriors" sastāvā (2017, 2018). Neskaitot pirmo sezonu, visas sekojošās četras panākumiem bagātās NBA sezonas viņš ir bijis "Warriors" rezervists, parasti aizvadot visvairāk laika laukumā starp tiem spēlētājiem, kas nedodas sākumsastāvā un spēlējot nozīmīgu lomu komandas sasniegumos. 2019. gada vasarā A. Igudala tika aizmainīts uz Memfisas "Grizzlies", maiņa bija saistīta ar "Warriors" vajadzību atbrīvoties no spēlētāja ar lielu algas līgumu, lai atbrīvotu vietu zem algu griestiem. "Grizzlies" spēlētājs nenospēlēja nevienu spēli, paziņojot, ka ir gatavs izlaist visu sezonu un arī trenējoties atsevišķi no komandas, bet 2020. gada ziemā 36 gadus vecais spēlētājs trīs komandu maiņas darījumā tika aizmainīts uz Miami "Heat". 2020. gada rudenī kopā ar "Heat" sasniedza NBA finālsēriju sesto gadu pēc kārtas, kurā sešu spēļu sērijā piekāpās čempioniem Losandželosas "Lakers". Pirms 2021.—2022. gada NBA sezonas A. Igudala kļuva par brīvo aģentu un atgriezās Goldensteitas "Warriors", bet sezonas noslēgumā "Warriors" sastāvā kļuva par NBA čempionu, izcīnot savu ceturto titulu. 2023. gada 20. oktobrī Igudala paziņoja par karjeras beigšanu pēc 19 sezonām NBA. Kopā ar ASV izlasi izcīnīja zelta medaļu 2010. gada Pasaules čempionātā Turcijā un 2012. gada vasaras olimpiskajās spēlēs. https://sportacentrs.com/basketbols/nba/20102023-cetrkartejais_nba_cempions_igudala_nosled USA beat hosts Turkey to land first World Championshp title since 1994 (angliski) ASV pēc 16 gadu pārtraukuma triumfē pasaules čempionātā «ASV pēdējā ceturtdaļā ieslēdz aizsardzību un uzvar spāņus». Sportacentrs.com. 2012. gada 12. augustā. Skatīts: 2012. gada 12. augustā. «Kevin Durant, U.S. pull through in final as Spain can't rain on parade». ESPN.go.com. 2012. gada 12. augustā. Skatīts: 2012. gada 12. augustā. Vikikrātuvē par šo tēmu ir pieejami multivides faili. Skatīt: Andrē Igudala. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)