Veronika Mišela Bašelē Herja (spāņu: Verónica Michelle Bachelet Jeria, izrunā: [beˈɾonika mɪˈʃɛl baʃˈle ˈxeɾja]; dzimusi 1951. gada 29. septembrī Santjago, Čīlē) ir čīliešu politiķe, bijusī ANO Augstā komisāre cilvēktiesību jautājumos (2018—2022). Bašelē ir bijusī Čīles 33. un 35. prezidente laikā no 2006. gada 11. marta līdz 2010. gada 11. martam un no 2014. gada 11. marta līdz 2018. gada 11. martam. Vņa bija pirmā prezidente sieviete Čīles vēsturē. Viņa uzvarēja 2006. gada prezidenta vēlēšanās bijušo senatoru Sevastjanu Piņeru ar balsu vairākumu (53,5 % balsu). M. Bašelē ir Čīles sociālistu partijas biedre. M. Bašelē ir pediatre un epidemioloģe. Viņa ir studējusi kara stratēģiju, bijusi aizsardzības un veselības ministre Rikardo Lagosa vadībā. Viņa pārvalda spāņu (viņas dzimtā valoda), angļu, vācu, portugāļu un franču valodas. 2008. gadā žurnāls TIME viņu ierindoja 15. vietā starp 100 visietekmīgākajām sievietēm pasaulē. "The World's Most Influential People - The 2008 TIME 100 - Leaders & Revolutionaries - Michelle Bachelet" Arhivēts 2010. gada 24. oktobrī, Wayback Machine vietnē.. TIME. May 1, 2008. Retrieved 2008-05-02. (angliski) Vikikrātuvē par šo tēmu ir pieejami multivides faili. Skatīt: Mišela Bašelē. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Čīles prezidenta oficiālā mājaslapa Arhivēts 2011. gada 15. jūnijā, Wayback Machine vietnē. (spāņu) ((angliski))