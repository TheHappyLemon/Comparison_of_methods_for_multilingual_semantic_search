Bendžamins Stenfords (angļu: Benjamin Stanford), pazīstams ar pseidonīmu Dub FX ir ielu bītbokseris. Mūziķis neizmanto mūzikas instrumentus, viņš veido mūziku ar savu balsi, sempleri un efektu pedāļus. Mūziķis nesadarbojās ar skaņu ierakstīšanas kompānijām, viņam nav producenta, savus ierakstus tirgo MySpace vietnē, kā arī koncertu laikā. Dub FX dzimis Melburnā austrālieša un itālietes ģimenē. 9 gadu vecumā kopā ar māti pārbraukuši uz Itāliju, bet pēc 3 gadiem atgriezies pie tēva Austrālijā. Dziedāt sāka 14 gadu vecumā, bet 17 gados kopā ar draugiem nodibināja regejroka grupu Twitch, ko vēlāk pārsauca par Never Or Now. Šī grupa ir ierakstījusi demo albumu. 18 gados Bendžamins nopirka savus pirmos efektu pedāļus, kurus izmantoja ar ģitāru, jo uzskatīja, ka tie uzlabos ģitāras skanējumu. Tad viņš izdomāja pieslēgt pie pedāļiem mikrofonu. Viņa grupas biedri mēģināja viņu atrunāt, bet Dub FX nolēma turpināt attīstīt šo ideju. 2005. gadā savā mājas studijā viņš ierakstīja savu pirmo solo albumu. «London City Guide». Arhivēts no oriģināla, laiks: 2011. gada 21. jūlijā. Skatīts: 2009. gada 2. septembrī. Arhivēts 2011. gada 21. jūlijā, Wayback Machine vietnē. YouTube - Dub_FX Dub Fx mājaslapa (angliski) Dub Fx mājaslapa vietnē MySpace (angliski)