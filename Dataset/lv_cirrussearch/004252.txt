Burkinafaso karogs ir vien no Burkinafaso nacionālajiem simboliem. Karogs tika pieņemts 1984. gada 4. augustā, kad valstī notikās militārs valsts apvērsums, kura rezultātā pie varas nāca Tomā Sankara. Līdz ar viņa nākšanu pie varas tika nomainīts valsts nosaukums, himna un citi nacionālie simboli. Iepriekšminētās darbības bija viena no epizodēm jaunās valsts vadības uzņemtajā kursā uz Burkinafaso atbrīvošanu no koloniālās ietekmes, pagātnes. Karogs ir veidots no divām vienāda lieluma horizontālām līnijām, no kurām augšējā ir sarkana, bet apakšējā zaļa. Karoga centrā ir novietota dzeltenas krāsas piecstaru zvaigzne. Sarkanā krāsa simbolizē revolūciju, zaļā simbolizē dabas resursu bagātību, bet dzeltenā zvaigzne centrā tiek asociēta ar revolūcijas nākotnes gaismu. Turklāt zaļā, dzeltenā un sarkanā krāsa ir panāfrikas krāsas. No 1958. gada, kad tika iegūta autonomija, līdz 1984. gadam, kad pie varas nokļuva sociālisti, tika izmantots Augšvoltas karogs. Tas sastāvēja no trim vienāda lieluma horizontālām līnijām (melnas, baltas un sarkanas), kuru krāsa simbolizēja trīs upes, kurām saplūstot kopā veidojas Voltas upe: Melno Voltu, Balto Voltu un Sarkano Voltu. Vikikrātuvē par šo tēmu ir pieejami multivides faili. Skatīt: Burkinafaso karogs. Encyclopædia Britannica raksts (angliski) Burkinafaso karogs Flags of the World (angliski) Burkinafaso karogs Flag Lore Of All Nations (angliski)