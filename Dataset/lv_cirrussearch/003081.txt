Džesika Enisa-Hilla (angļu: Jessica Ennis-Hill; dzimusi Džesika Enisa 1986. gada 28. janvārī Šefīldā, Apvienotajā Karalistē) ir bijusī britu vieglatlēte, kas startēja septiņcīņas sacensībās, kā arī 100 m barjerskrējienā. Olimpiskā čempione, trīskārtēja pasaules čempione, kā arī Eiropas čempione septiņcīņā, savas valsts rekordiste (6955 punkti). Trenēties vieglatlētikā sākusi deviņu gadu vecumā. 2005. gada Eiropas čempionātā junioriem Kauņā, Lietuvā, viņa izcīnīja uzvaru ar 5891 punktu. Nākamā gada Universiādē britu sportiste ieņēma 3. vietu ar 5910 punktiem. 2006. gada Eiropas čempionātā Gēteborgā Dž. Enisa ierindojās 8. vietā ar 6287 punktiem, tā paša gada Nāciju Sadraudzības spēlēs, pārstāvot Angliju, viņa izcīnīja bronzas medaļu. 2007. gada Pasaules čempionātā Osakā britu septiņcīņniece izcīnīja 4. vietu (6469 punkti). 2008. gada vasaras olimpiskajās spēlēs Dž. Enisa nestartēja traumas dēļ. Pēc tam izcīnījusi uzvaras 2009. gada Pasaules čempionātā Berlīnē (6731 punkts) un 2010. gada Eiropas čempionātā (6823 punkti). Tāpat viņa ar 6955 punktiem izcīnīja uzvaru 2012. gada vasaras olimpiskajās spēlēs. Sasniegtais rezultāts bija jauns sportistes personiskais rekords un labots valsts rekords. Uzvarējusi arī 2011. gada un 2015. gada Pasaules čempionātā (2011. gadā par čempioni gan kļuva Krievijas sportiste Tatjana Černova, taču viņa vēlāk tika diskvalificēta par dopinga lietošanu). 2012. gadā apprecējusies. 2016. gadā Dž. Enisa-Hilla paziņoja par profesionālā sporta karjeras beigām. «2012. gada Vasaras Olimpisko spēļu profils». London2012.com. Arhivēts no oriģināla, laiks: 2012. gada 3. augustā. Skatīts: 2012. gada 4. augustā. «Jessica Ennis wins Olympic heptathlon gold for Great Britain». BBC Online. Skatīts: 2013. gada 10. jūlijā. «100 Team GB contenders for London 2012: Jessica Ennis». BBC Online. Skatīts: 2013. gada 10. jūlijā. «Jessica Ennis marries childhood sweetheart». Telegraph.co.uk. Skatīts: 2013. gada 10. jūlijā. Vikikrātuvē par šo tēmu ir pieejami multivides faili. Skatīt: Džesika Enisa-Hilla. Oficiālā mājaslapa (angliski) Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)