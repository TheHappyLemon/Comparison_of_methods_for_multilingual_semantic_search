1996. gada vasaras olimpiskās spēles jeb Atlantas olimpiskās spēles bija divdesmit sestās vasaras olimpiskās spēles. Tās no 1996. gada 19. jūlija līdz 4. augustam notika Amerikas Savienoto Valstu pilsētā Atlantā, Džordžijas štatā. Oficiāli spēles atklāja Bills Klintons, ASV prezidents. olimpisko uguni iededzināja leģendārais amerikāņu bokseris Muhameds Ali. Amerikas Savienotās Valstis olimpiskās spēles rīkoja septīto reizi. Šīs bija jubilejas olimpiskās spēles, jo pirmās mūsdienu olimpiskās spēles notika tieši pirms simts gadiem, 1896. gadā Atēnās, Grieķijā. Atlantas olimpiskajās spēlēs piedalījās 10 318 sportisti no 197 valstīm, par 28 valstīm vairāk nekā iepriekšējās spēlēs, kas notika 1992. gadā. 24 valstīm šīs bija pirmās vasaras olimpiskās spēles, bet 14 valstīm tās vispār bija pirmās olimpiskās spēles. Kopā tika sadalīti 271 medaļu komplekts 26 sporta veidos. Atlantas olimpiskās spēles tika kritizētas par ne īpaši augstu organizācijas kvalitāti un toreizējais SOK prezidents Huans Antonio Samarančs vienīgo reizi savas prezidentūras laikā noslēguma ceremonijā nenosauca olimpiskās spēles par labākajām spēļu vēsturē. Visvairāk zelta medaļas šajās olimpiskajās spēlēs izcīnīja ASV peldētāja Emija van Dikena (4), savukārt visvairāk medaļu ieguva Krievijas vingrotājs Aleksejs Ņemovs (6). Atlanta par 26. vasaras olimpisko spēļu mājvietu tika izvēlēta 1990. gada 18. septembrī Starptautiskās Olimpiskās komitejas sesijas laikā Tokijā, Japānā. Atlanta pārspēja Atēnas, Belgradu, Mančestru, Toronto un Melburnu. Amerikāņu sprinteris Maikls Džonsons uzvarēja gan 200 m, gan 400 m distancēs. 200 metru sprintā viņš sasniedza jaunu Pasaules rekordu (19,32 s), kas noturējās 12 gadus līdz 2008. gadam, kad to pārspēja jamaikietis Useins Bolts. Amerikāņu vieglatlēts Karls Lūiss Atlantā uzvarēja tāllēkšanā un ieguva savu pēdējo, devīto, zelta medaļu olimpiskajās spēlēs. Olimpisko spēļu astotajā dienā, 27. jūlijā, olimpiskajā parkā Centennial notika terora akts — bumbas sprādziens. Sprādzienu sarīkoja Ēriks Roberts Rūdolfs, kurš vēlāk iemantoja iesauku "Olimpiskā parka bombardieris". Terora akta rezultātā mira divi cilvēki un 111 tika ievainoti. Pamatraksts: Latvija 1996. gada vasaras olimpiskajās spēlēs Latviju 1996. gada vasaras olimpiskajās spēlēs pārstāvēja 48 sportisti. Karogu atklāšanas ceremonijā nesa vieglatlēts Einārs Tupurītis. Latvijas sportisti izcīnīja tikai vienu medaļu: sudrabu kanoe airēšanā ieguva Ivans Klementjevs. Tādējādi medaļu kopvērtējuma tabulā Latvija ierindojās 61. vietā. Šajās olimpiskajās spēlēs startēja visu laiku jaunākā Latvijas olimpiete — Margarita Kalmikova piedalījās peldēšanas sacensībās 15 gadu vecumā un izcīnīja 34. vietu 200 metru brasa distancē. Pamatraksts: 1996. gada vasaras olimpisko spēļu medaļu tabula Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi ASV notikušās olimpiskās spēles 1904. gada vasaras olimpiskās spēles — Sentluisa 1932. gada vasaras olimpiskās spēles — Losandželosa 1932. gada ziemas olimpiskās spēles — Leikplesida 1960. gada ziemas olimpiskās spēles — Skvoveli 1980. gada ziemas olimpiskās spēles — Leikplesida 1984. gada vasaras olimpiskās spēles — Losandželosa 1996. gada vasaras olimpiskās spēles — Atlanta 2002. gada ziemas olimpiskās spēles — Soltleiksitija Šīs bija tikai divdesmit trešās vasaras olimpiskās spēles, kuras notika. Trīs vasaras olimpiskās spēles nenotika Pirmā pasaules kara un Otrā pasaules kara dēļ. (angliski) «Olympics OFFICIAL Recap». Arhivēts no oriģināla, laiks: 2008-08-22. Skatīts: 2010-07-07. «The Coca Cola Olympics». Irish Times. 1996. gada 5. augusts. 15. lpp. Simon Kuper. «Beijing strikes gold in the propaganda Olympics». Financial Times, 2007. gada 29. septembris. 10. lpp. Sports-Reference profils Arhivēts 2008. gada 7. jūlijā, Wayback Machine vietnē. (angliski) "Eric Rudolph lays out the arguments that fueled his two-year bomb attacks"; By Doug Gross; ASSOCIATED PRESS; SignonSanDiego.com by the Union-Tribune; April 14, 2005 [1] ««Olimpiskais zibsnis»: 1996. gads - Atlanta, ASV». www.lsm.lv (latviešu). Skatīts: 2019-10-02. (angliski) «Margaritas Kalmikovas profils Sports-Reference.com». Arhivēts no oriģināla, laiks: 2011-01-25. Skatīts: 2010-07-07. «Arhivēta kopija». Arhivēts no oriģināla, laiks: 2011-01-25. Skatīts: 2010-06-02. SOK jumtalapa par Atlantas olimpiskajām spēlēm (angliski) Sports-Reference profils (angliski) Oficiālais ziņojums: 1. daļa Arhivēts 2008. gada 28. maijā, Wayback Machine vietnē., 2. daļa, 3. daļa Arhivēts 2007. gada 27. septembrī, Wayback Machine vietnē.