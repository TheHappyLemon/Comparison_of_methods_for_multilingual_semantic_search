Aleksejs Širovs (spāņu: Alexéi Shírov; dzimis 1972. gada 4. jūlijā Rīgā) ir Latvijas un Spānijas šahists, lielmeistars. Darbojas arī politikā. Dzimis 1972. gadā Rīgā. Mācījās Rīgas 60. vidusskolā, beidza Rīgas 22. vidusskolu. Šaha meistars kopš 1987. gada, par starptautisko meistaru kļuva 1989. gadā, par starptautisko lielmeistaru 1990. gadā. 1992. gadā pārstāvēja Latviju šaha olimpiādē Manilā, spēlējot pie pirmā galdiņa (8 no 13). Šādu pašu rezultātu uzrādīja arī pēc diviem gadiem Maskavā. 1996. gadā ieguva Spānijas pilsonību un sacensībās pārstāvēja šo valsti. 2000. gadā FIDE pasaules čempionāta finālā cīnījās ar Višvanatanu Anandu, kurš uzvarēja ar rezultātu 3½:½ un kļuva par pasaules čempionu FIDE versijā. No 2012. līdz 2018. gadam A. Širovs šaha turnīros pārstāvēja Latviju, bet pēc tam atkal Spāniju. 2015. gada maijā A. Širovam bija 51. augstākais reitings starp aktīvajiem šahistiem. 2021. gada novembrī Rīgā izcīnījis 8. vietu 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 40. vietā "FIDE Grand Swiss" turnīrā. A. Širovs kandidēja 2019. gada Eiropas Parlamenta vēlēšanās no Latvijas Krievu savienības saraksta, taču netika ievēlēts. 2013. gads - 1. vieta J.Mileikas piemiņas turnīrā. 2015. gads - 1. vieta Latvijas ātrā šaha čempionātā Mežezerā Šahists Širovs atkal pārstāvēs Latviju Diena.lv Transfers in 2018 FIDE Chess ratings: Top 100 Players June 2014 2021 FIDE Chess.com Grand Swiss 2023 FIDE Grand Swiss Latvian championship rapid 2015 Vikikrātuvē par šo tēmu ir pieejami multivides faili. Skatīt: Aleksejs Širovs. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)