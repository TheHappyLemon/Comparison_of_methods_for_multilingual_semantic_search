"Neparastie draugi" (angļu: The Fox and the Hound) ir 1981. gada amerikāņu kompānijas Walt Disney Productions uzņemta animācijas filma. Filmas sižets veidots pēc Denjela Meniksa 1967. gadā izdoto romāna ar tādu pašu nosaukumu. Filmas režisors ir Teds Bermans, Ričards Ričs un Ārts Stīvenss. Galvenos tēlus angļu valodā ierunājuši Mikijs Rūnijs, Kurts Rasels, Perla Beilija, Džeks Albertsons, Sendija Dankana, Žanete Nolana, Pets Batrems, Džons Fidlers, Džons Makintairs, Diks Bakaljans, Pols Vinčells, Kīts Mičels un Korijs Feldmens. Filmas pirmizrāde norisinājās 1981. gada 10. jūlijā. Šī ir Volta Disneja animācija studijas 24. pilnmetrāžas animācijas filma. Filmas pamatā ir stāsts par diviem netipiskiem draugiem: lapsu Todu un medību suni Kūperu. Abi draugi cenšas saglabāt savu draudzību par spīti saviem dabiskajiem instinktiem un apkārtējo spiedienam, kas vēlas, lai tie būtu ienaidnieki. Filmas budžets sasniedza 12 miljonus ASV dolāru, un izdošanas brīdī tā bija visdārgākā jebkad uzņemtā animācijas filma. 2006. gadā uzreiz video formātā tika izdots filmas turpinājums "Neparastie draugi 2". Ansen, David (1981. gada 13. jūlijā). "Forest Friendship". Newsweek (The Washington Post Company): 81. «The Fox and the Hound (1981)». Box Office Mojo. Skatīts: 2008. gada 20. septembris. Oficiālā tīmekļa vietne (angliski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)