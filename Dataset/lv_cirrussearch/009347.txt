Sniega cilvēks jeb jetijs ir leģendārs, liels, cilvēkpērtiķu dzimtai tuvs radījums, kas, iespējams, apdzīvo kalnu reģionus Himalajos un Tibetā. Lai arī eksistē vairākas dokumentētas liecības par sniega cilvēku, tomēr mūsdienu zinātne tās uzskata par nepārliecinošām, un sniega cilvēks parasti tiek uzskatīts par leģendu. Sniega cilvēks ir arī viens no kriptozooloģijas slavenākajiem radījumiem. Stāsti par sniega cilvēku Rietumu pasaulē izplatījās no 19. gadsimta. Mūsdienās sniega cilvēkam līdzīgi radījumi tiek novēroti visā pasaulē. Ir pat izšķirtas vairākas citas sniega cilvēka formas, tai skaitā, piemēram, lielpēdis, kas, iespējams, ir sastopams Ziemeļamerikā. George Eberhart. Mysterious Creatures: A Guide to Cryptozoology. ABC-CLIO, 2002. 613. lpp. ISBN 9781576072837.. (angliski) Michael McLeod. Anatomy of a beast: obsession and myth on the trail of Bigfoot. University of California Press, 2009. 54. lpp. ISBN 9780520255715.. (angliski) John Napier. Bigfoot: The Yeti and Sasquatch in Myth and Reality. London : N. Abbot, 2005. ISBN 0-525-06658-6.. (angliski) Sniega cilvēk, atsaucies! — raksts par sniega cilvēku (latviski)