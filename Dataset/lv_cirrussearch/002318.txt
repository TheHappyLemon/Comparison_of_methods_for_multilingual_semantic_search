Oktālā skaitīšanas sistēma ir pozicionāla skaitļu pieraksta sistēma ar bāzi 8. Tajā lieto astoņus simbolus; tie ir cipari 0, 1, 2, 3, 4, 5, 6 un 7. Oktālo skaitīšanas sistēmu bieži izmanto ciparierīcēs. Skaitīšanas sistēmas svarīga īpašība ir tā, ka no tās un uz to ir viegli konvertēt skaitļus no binārās skaitīšanas sistēmas, vienkārši nomainot astotnieku skaitļus uz atbilstošiem binārajiem skaitļiem pa 3 cipariem katrā. Agrāk to izmantoja programmēšanā un datoru dokumentācijā, tomēr tagad to gandrīz pilnībā ir izkonkurējusi heksadecimālā skaitīšanas sistēma.