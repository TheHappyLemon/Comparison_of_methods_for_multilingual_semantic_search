Dienvidaustrālija (angļu: South Australia) ir viens no Austrālijas štatiem. Izvietojies valsts dienvidos un ir vienīgais štats, kas robežojas ar visiem citiem kontinentālajiem štatiem: austrumos ar Viktoriju un Jaundienvidvelsu, ziemeļaustrumos — ar Kvīnslendu, ziemeļos — ar Ziemeļu teritoriju, bet rietumos — ar Rietumaustrāliju. Dienvidos to apskalo Lielais Austrālijas līcis. No sešiem Austrālijas štatiem Dienvidaustrālija pēc platības ir ceturtais lielākais, bet pēc iedzīvotāju skaita - piektais lielākais. Dienvidaustrālijā dzīvo aptuveni 1,62 miljoni iedzīvotāju, no kuriem aptuveni 80% mīt štata administratīvajā centrā Adelaidē. Štata ekonomikas pamatā ir lauksaimniecība, ražošana un kalnrūpniecība. Pēdējā laikā valstī aktīvi attīstās finanšu sektors. Ražošanas nozarei ir svarīga loma štata ekonomikā, nodrošinot 15% no Dienvidaustrālijas IKP un ievērojamu daļu no eksporta. Štatā atrodas automašīnu ražošanas uzņēmumi (44% no visiem valstī saražotajiem automobiļiem 2006.gadā) un to sastāvdaļu ražošana, farmācijas un aizsardzības uzņēmumi (2,1% no IKP, 2002-2003). Dienvidaustrālijas ekonomika ir vairāk orientēta uz eksportu nekā jebkura citā Austrālijas štatā. Eksporta ieņēmumi ir aptuveni 10 miljardi Austrālijas dolāru gadā, kas ir par 8,8% vairāk laika posmā no 2002. līdz 2003. gadam. https://www.abs.gov.au/statistics/people/population/national-state-and-territory-population/dec-2021 Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 168. lpp. Vikikrātuvē par šo tēmu ir pieejami multivides faili. Skatīt: Dienvidaustrālija. Encyclopædia Britannica raksts (angliski) Encyclopædia Universalis raksts (franciski)