Asks un Embla (senskandināvu: Askr - 'osis', Embla - 'goba') senskandināvu mitoloģijā ir pirmie cilvēki. Viņus no jūras krastā atrastiem kokiem radīja Odins un vēl divi dievi — atkarībā no versijas Lodurs (domājams, Loki) un Hēnirs vai Odina brāļi Vē un Vili. Odins viņus atdzīvināja, Vili piešķīra prātu un emocijas, savukārt Vē maņas un runu. No Aska un Emblas cēlusies cilvēku cilts, kas apdzīvo Midgardu.