Vidkuns Kvislings (norvēģu: Vidkun Quisling; dzimis 1887. gada 18. jūlijā, miris 1945. gada 24. oktobrī) bija norvēģu armijas virsnieks un politiķis. Pēc veiksmīgas karjeras armijā viņš iesaistījās politikā un no 1931. līdz 1933. gadam bija Norvēģijas aizsardzības ministrs. 1933. Kvislings izveidoja fašistisko Nasjonal Samling partiju. 1940. gadā, pēc vācu iebrukuma Norvēģijā, Kvislings uz neilgu laiku kļuva par valsts vadītāju, tomēr pēc dažām dienām tika atstādināts. 1942. gadā Trešā reiha okupācijas vara viņu piekrita iecelt par kolaboracionistu valdības vadītāju. Pēc Trešā reiha kapitulācijas Kvislingu arestēja, vēlāk tiesāja un atzina par vainīgu valsts nodevībā. 1945. gada 24. oktobrī strēlnieku komanda Vidkunam Kvislingam izpildīja nāvessodu. Norvēģijā un ārpus tās Kvislinga vārds ir kļuvis par sinonīmu nodevībai, koloborācijai.