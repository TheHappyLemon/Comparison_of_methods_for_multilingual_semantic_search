Edi Rama (Edi Rama; dzimis 1964. gada 4. jūlijā Tirānā) ir Albānijas politiķis un mākslinieks, pašreizējais Albānijas premjerministrs. Bijušais Tirānas mērs (2000–2011.) un kopš 2005. gada Albānijas Sociālistiskās partijas līderis. Kaut arī Rama ir bijušās komunistu partijas vadītājs, 1991.gadā Rama bija viens no studentu kustības līderiem, kura gāza Envera Hodžas režīmu. Rama vīlās galvenās opozīcijas partijas (Demokrātiskās partijas) darbībā tajā valdošās korupcijas dēļ. 1997.gadā drošības dienesta aģenti smagi piekāva Ramu, un viņš devās emigrācijā uz Parīzi. Tomēr 1998.gadā toreizējais Albānijas premjers Fatoss Nano piedāvāja Ramam kultūras, jaunatnes un sporta ministra portfeli, un Rama piekrita. 2000.gadā Rama tika ievēlēts par Tirānas mēru, bet 2003.gadā Edi Rama - atkārtoti ar 61% balsu. Kā pilsētas galva Edi Rama izceļas ar vides sakārtošanas projektiem. 2013. gada parlamentārajās vēlēšanās, būdams vairāku partiju koalīcijā, Rama uzvarēja, sakaujot Albānijas Demokrātiskās partijas kandidātu Sali Berišu. Viņš uzvarēja 2017. gada parlamentārajās vēlēšanās. 2004.gada balsojumā Edi Rama tika atzīts par gada labāko pilsētas galvu pasaulē.