Eiropas Kosmosa aģentūra (EKA; angļu: European Space Agency — ESA, franču: Agence spatiale européenne — ASE) ir 1975. gadā dibināta starptautiska organizācija, kuras mērķis ir apvienot Eiropas valstu pūliņus kosmosa apgūšanā. EKA galvenā mītne atrodas Parīzē, Francijā. Pašlaik (2015) EKA ir 22 pastāvīgās dalībvalstis: Apvienotā Karaliste Austrija Beļģija Čehija (no 2008. gada novembra) Dānija Francija Grieķija (no 2005. gada marta) Igaunija (no 2015. gada 4. februāra) Itālija Īrija Luksemburga (no 2005. gada jūnija) Nīderlande Norvēģija Polija (no 2012. gada septembra) Portugāle (no 2000. gada novembra) Rumānija (no 2011. gada decembra) Somija Spānija Ungārija (no 2015. gada 24. februāra) Vācija Zviedrija Šveice Kopš 1979. gada Kanāda sadarbojas ar EKA īpašā statusā. EKA cieši sadarbojas arī ar Krieviju un Ķīnu. Vairākas jaunās Eiropas Savienības valstis gatavojas kļūt par ESA loceklēm. Latvija izteica gatavību uzsākt sadarbību ar Eiropas Kosmosa aģentūru 2009. gadā. Ministru kabinets Latvijas sadarbību ar Eiropas Kosmosa aģentūru atbalstīja 2009. gada 5. maija sēdē, pilnvarojot izglītības un zinātnes ministri Tatjanu Koķi parakstīt Sadarbības līgumu. Pirmais posms — Sadarbības līgums (angļu: Cooperation Agreement) tika noslēgts 2009. gada 23. jūlijā. Dalība Eiropas Kosmosa aģentūras projektos paredz sadarbību materiālzinātnes, satelītbūves, elektronikas un citās inženierzinātņu jomās. Otrais posms sākās 2013. gada 19. martā, kad Latvija parakstīja Eiropas Sadarbības valsts līgumu (European Cooperating State Agreement) un kļuva par vienu no EKA Sadarbības valstīm, tādējādi nodrošinot ciešāku iesaistīšanos EKA starptautiskajos projektos. 2015. gada 30. janvārī Latvija parakstīja EKA Eiropas Sadarbības valsts plāna hartu (ESVP harta, PECS Charter). Tā paredzēta piecu gadu periodam, pēc kura valsts vai nu kļūst par EKA dalībvalsti, vai asociatīvo valsti, vai noslēdz jaunu ESVP hartu. 2020. gada 24. jūnijā Eiropas Kosmosa aģentūras Padome apstiprināja Latvijas pievienošanos EKA asociētās dalībvalsts statusā. Līgums stāsies spēkā pēc ratificēšanas Saeimā. Saeima līgumu apstiprināja 27. jūlijā. NASA Roskosmos JAXA ISRO «ESA Budget for 2015». esa.int (Angļu valodā). 27. februāris 2015. «Convention for the establishment of a European Space Agency». esa.int (Angļu valodā). 27. februāris 2015. «Estonia accedes to ESA Convention». esa.int. «Hungary accedes to ESA Convention». esa.int. Latvijas Republikas Izglītības un zinātnes ministrija - Latvija plāno attīstīt sadarbību kosmosa jomā[novecojusi saite] ESA Portal - Latvia signs Cooperation Agreement «Latvia becomes seventh ESA European Cooperating State». esa,int. ESA. Skatīts: 2013. gada 19. marts. Latvija oficiāli kļūst par Eiropas Kosmosa aģentūras sadarbības valsti[novecojusi saite] Latvijas Republikas Izglītības un zinātnes ministrija, 2015-01-30 «Latvija iegūst Eiropas Kosmosa aģentūras asociētās dalībvalsts statusu». www.lsm.lv (latviešu). Skatīts: 2020-06-26. «Latvia becomes ESA Associate Member State». www.esa.int (angļu). 2020-07-29. Skatīts: 2020-08-18. Vikikrātuvē par šo tēmu ir pieejami multivides faili. Skatīt: Eiropas Kosmosa aģentūra. Encyclopædia Britannica raksts (angliski) Encyclopædia Universalis raksts (franciski)