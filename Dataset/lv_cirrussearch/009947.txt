Treka riteņbraukšana ir riteņbraukšanas sporta veids, kurš parasti notiek speciāli būvētā trekā vai velodromā, izmantojot treka velosipēdus. Treka riteņbraukšanas sacensības var notikt arī zālāja trekos līdzenos sporta laukumos. Šādas sacensības regulāri notiek vasaras laikā Skotijas Augstkalnu spēlēs, kā arī dažādos vasaras sporta pasākumos Anglijā. Treka riteņbraukšanas pirmsākumi meklējami ap 1870. gadu. Riteņbraukšanas pirmsākumos tika veidoti mūsdienām līdzīgi iekštelpu koka treki ar divām taisnēm un ieslīpiem pagriezieniem. Par priekšrocību iekštelpu treka sacensībām tika uzskatīta iespēja kontrolēt skatītājus un iekasēt no tiem naudu, padarot to par ienesīgu sporta veidu. Sākotnējās sacensības trekā piesaistīja līdz pat 2000 skatītājiem. Iekštelpu velotreki pirmoreiz ļāva rīkot šādas sacensības visu gadu. Lielbritānijā par galvenajiem treka riteņbraukšanas centriem kļuva Birmingema, Šefīlda, Liverpūle, Mančestra un Londona. Lielākās izmaiņas vairāk kā gadsimtu garajā treka riteņbraukšanas vēsturē ir piedzīvojuši paši treka velosipēdi, kļūstot vieglāki un iegūstot aerodinamiskāku formu, lai uzstādītu labākus rezultātus. Treka riteņbraukšana ir bijusi visu olimpisko spēļu programmā, izņemot 1912. gadā. Sieviešu treka riteņbraukšanas sacensības olimpiskajās spēlēs pirmoreiz tika iekļautas 1988. gadā. «Cycling Track Equipment and History - Olympic Sport History». International Olympic Committee (angļu). 2018-05-15. Skatīts: 2019-01-19. «History of track cycling» (en-GB). 2005-12-13. Skatīts: 2019-11-06. «Cycling | sport». Encyclopedia Britannica (angļu). Skatīts: 2019-11-06. Vikikrātuvē par šo tēmu ir pieejami multivides faili. Skatīt: Treka riteņbraukšana. UCI treka riteņbraukšanas starptautiskie noteikumi[novecojusi saite]