Šis raksts ir par sistēmu ar nezināmiem iekšējiem procesiem. Par lidmašīnas "melno kasti" skatīt rakstu lidojuma datu reģistrators. Zinātnē un inženierijā melnā kaste ir iekārta, sistēma vai objekts, par kuru var spriest tikai pēc tā ievades, izvades un transfēra īpašībām, neko nezinot par iekšējiem procesiem - tās realizācija ir necaurspīdīga (melna). Šo terminu var pielietot visdažādākajām lietām: tranzistoram, algoritmam vai cilvēka prātam. Pretējs termins melnajai kastei ir sistēma, ar kuras iekšējām sastāvdaļām var brīvi iepazīties, to dažkārt sauc par balto kasti, stikla kasti vai caurspīdīgo kasti.