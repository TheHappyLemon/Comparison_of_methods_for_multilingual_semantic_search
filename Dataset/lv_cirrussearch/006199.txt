Anete Olzona (zviedru: Anette Olzon, dzimusi 1971. gada 21. jūnijā.) ir zviedru vokāliste un mūziķe. Labāk pazīstama kā grupas Nightwish bijusī vokāliste. Olzona agrāk bija vokāliste zviedru grupai Alyson Avenue. Pēc viņas pieņemšanas grupai Nightwish Anete ir piedalijusies vairākās grupās, gan studijās, gan dzīvajā, ieskaitot Brother Firetribe, Pain un The Rasmus. Viņas balss diapazons ir soprāns. 2008. gadā Anete ierakstīja dziesmu kopā ar grupu Brother Firetribe viņu otrajā albumā, „Heart Full of Fire”. Duetā ar grupu The Rasmus izlaida dziesmu „October & April”, kura pirmo reizi tika spēlēta 2009. gada 9. oktobrī Somijas radio un tika digitāli izdota 2009. gada 11. novembrī. 13. augustā Anete dziedāja 2 Nightwish dziesmas "Kuolema Tekee Taiteilijan” un "Meadows of Heaven", kopā ar Stokholmas Simfonisko orķestri, Somijā, tās bija svinības pa godu Somijas un Zviedrijas attiecībām. Pārtraukuma laikā, pēc Nightwish pēdējā koncerta 2009. gadā Hartwall arēnā, Anete izteica vēlēšanos izdot savu solo albumu.2009. gada 19. oktobrī dziesmu rakstīšana pie albuma jau sākusies. Anete ir fane Šaronai den Adelai (grupa Within Temptation) un Simonai Saimonsai (grupa Epica).Viņa ir arī minējusi Kerolu Hagvistu, Sāru Braitmanu, Natāliju Kollu un Selinu Dionu kā iedvesmu viņas dziedāšanas karjerai. Viņai patīk arī citas metāla grupas kā Sonata Arctica, Amorphis, Tarot, Within Temptation un Kamelot. Viņa ir bijusi fane grupai The Rasmus arī pirms dziesmas October & April izdošanas. Anete dzīvo kopā ar draugu, grupas Pain basa spēlētāju Johanu Husgafvelu, viņiem ir 2 dēli Sets dzimis 2001. gada jūlijā un Nemo dzimis 2010,gada 30. jūlijā Anete Olzona ir dzimusi mūziķu ģimenē un ir dziedājusi jau no bērnības. Viņas māte viņu piespieda spēlēt oboju 8 gadu vecumā. Viņa piedalījās koncerttūrēs kopā ar savas mātes grupu. Vēlāk viņa piedalījās dažādos talantu konkursos un ieguva vairākas balvas. Viņas pirmā grupa bija 17 gadu vecumā (Take Cover), bet tā nepastāvēja ilgi. 21 gadu vecumā viņa spēlēja galveno lomu rokoperas mūziklā "Gränsland" Helsinkburgā. Viņa dziedāja korī, studijā piepalīdzēja citām grupām un piedalījās kā kāzu dziedātāja. Anete dziedāja arī duetā ar Maiklu Bormanu (ex-Jaded Heart dziedātāju) viņa albumā "Conspiracy". Agrākajos gados viņā apmeklēja dziedāšanas stundas pie skolotāja no Kopenhāgenas mūzikas konservatorijas. Tagad viņa apmeklē dziedāšanas stundas Malmo mūzikas universitātē, kad vajag. Anete pievienojās grupai Alyson Avenue sākumā kā studijas dziedātāja, bet vēlāk aizstājot vīriešu vokālistu. Galvenais komponists Nikolas Olsons ierakstīja ar grupu 4 demo dziesmas un noslēdza līgumu ar AOR Heaven ierakstu kompāniju. 2000. gada novembrī viņi izlaida albumu „Presence of Mind”, kurš izpelnījās lielu sabiedrības uzmanību. Albumu „Omega” grupa izlaida 2003. gadā. 2006. gadā Anete pameta grupu Alyson Avenue, 2009. gadā grupa iepazīstināja Arabellu Vitancī kā jauno grupas solisti. Olzona pievienojās grupai Nightwish kā galvenā vokāliste 2007. gada sākumā, izvēlēta vairāk no nekā 2000 kandidātiem, no kuriem 10 kandidāti tikās ar grupu personīgi. Dziesma demo kasete, ko sūtīja grupai bija 2002. gada singls ”Ever Dream”. Anete aizvietoja iepriekšējo dziedātāju Tarju Turunenu, kura tika izslēgta no grupas pēc „Once „tūres pēdējā koncerta Hartwall arēnā 2005. gada 21. oktobrī. Anetes demo bija viens no pirmajiem, ko grupa saņēma, bet sākumā viņu negribēja pieņemt, jo grupas līderis Tomass Holopainens bija uztraucies pa faktu, ka Anetei ir jāaudzina puika. Anete bija neatlaidīga un aizsūtīja grupai DVD ar Alyson Avenue koncertu. Viņa vēlāk sazinājās ar grupas Nightwish menedžeru Evo Pohjolu, kurš ļāva viņai tikties ar grupu 2007. gada februārī. Tomass komentē par viņas izvēli” Mēs(grupa) pieņēmām anonīmu balsojumu un nospriedām, ka viņa ir īstā, kas vajadzīga grupai. Tas bija sirds un harmonijas lēmums.”Viņas identitāte tika turēta noslēpumā, iekļaujot faktu ka viņa ir Evo zviedru māsīca. 2007. gada 24. maijā grupas Tarot koncertā, tika paziņots, ka jaunā Nightwish vokāliste ir Anete Olzona. Dienu pēc paziņojuma tik izlaists singls „Eva”, kuru varēja tikai lejupielādēt. Šī bija pirmā dziesma izlaista kopā ar Aneti. 13. jūnijā Nightwish savā mājaslapā izlaida jaunā albuma virsrakstu Dark Passion Play un albuma bildi, izlaižot jau otro singlu „Amaranth”(šoreiz jau CD) formātā. „Amaranth” ieguva zelta statusu Somijā divas dienas pēc albuma izlaišanas. Albums Dark Passion Play tika izdots 2007. gada septembrī Eiropā, 1. oktobrī Lielbritānijā,2. oktobrī ASV. Albums bija ieguvis dubultā platīna statusu Somijā, otrajā dienā pēc albuma izlaišanas un bija albums nr.1 Vācijā, Somijā, Šveicē, Horvātijā, Ungārijā un tika top 100 daudzās citās valstīs, albums ieguva 6 platīna pasaules slavas statusu un tik pārdots vairāk nekā 1,5milj. kopijās. 2007. gada 22. septembrī grupa sniedza slepenu koncertu roka kafejnīcā Tallinā, Igaunijā, izliekoties par Nightwish atdarinātāju grupu ar nosaukumu „Nachtwasser”. Grupas pirmais oficiālais koncerts ar jauno dziedātāju bija Telavivā, Izraēlā 2007. gada 6. oktobrī. Dark Passion Play tūre sākās ar ASV, Kanādu, lielāko daļu Eiropas, Āziju un Austrāliju. Dark Passion Play tūre bija Nightwish visgarākā tūre, sākot no 2007. gada rudens līdz 2009. gada oktobrim, kas noslēdzās ar koncertu Hartwall arēnā, kopā ar grupu Apocaliptica. Citi Nightwish koncerti Hartwall arēnā bija 2005. gadā, beidzot Once Upon a Tour tūri. Šis koncerts tika filmēts un izlaists DVD „End of an Era” un šis bija pēdējais Tarjas Turunenas koncerts ar grupu. Olzonas solo albums būs sadarbībā ar Zviedrijas producentu Anderasu Bagge, kurš ir strādājis ar Madonnu, Selinu Dionu, Dženetu Džeksoni un Džesiku Simpsoni, kā arī ar daudzām citām slavenībām.Viņš ir arī tiesnesis Zviedrijas TV šovam „Sweden Idol” un producents TV seriālam „Made in Sweden”. Anete uzsver, ka albums nebūs metāla, met gan rock albums. Anete uzsver ”Tas ir tik jauki, ka daudzi mūziķi man palīdz pie albuma veidošanas. Mēs vienkārši nosēžamies pie klavierēm, paņemam ģitāras un spēlējam melodiju, es pierakstu dziesmas vārdus un vēlāk mēs sakombinējam visu kopā. Vēlāk pievienojam basu, bungas un beigās es ierakstu vokālu. Es jau sen neesmu radījusi dziesmas, kopš Alyson Avenue laikiem, bet drīz jau es pieradīšu. Man ļoti patīk kā dziesmas jau tagad skan.” Daudzi fani uztraucas, ka Anete aizies Tarjas Turunenas pēdās, bet viņa saka ”Es joprojām piederu Nightwish. Šis ir kaut kas tāds, ko es varu darīt pirms Tomass ir pabeidzis rakstīt jauno albumu. Man nav vēlēšanās pamest Nightwish.” Anete 2010. gada 3. februārī paziņoja, ka vairāk neturpinās solo albumu sakot, ka galvenais faktors ir ģimene un viņa pavadīs Nightwish pārtraukumu kopā ar ģimeni. Viņa ir pārliecināta, ka solo albumu turpinās vēlāk, bet tagad tas neietilpst Anetes plānos. 2010. gada 3. martā Anete atklāja ka solo albumu neturpinās, jo bija stāvoklī. Nightwish zēni par to jau zināja, dažas nedēļas un bija ļoti priecīgi un atbalstīja Aneti. Zēns piedzima 2010. gada 30. jūlijā. Anete pēc dēla piedzimšanas bija gatava atgriezties pie solo albuma tapšanas un cer to izlaist 2011. gada maijā.