Sevska (krievu: Севск) ir pilsēta Krievijā, Brjanskas apgabala dienvidaustrumos, Sevskas rajona administratīvais centrs. Tajā dzīvo 7,5 tūkstoši iedzīvotāju. Pilsēta atrodas Sevas upes kreisajā krastā, 130 km uz dienvidiem no Brjanskas. Sevska ir viena no vecākajām pilsētām Brjanskas apgabalā. Tā pirmoreiz minēta hronikā 1146. gadā, kopā ar Brjansku un Karačevu. Tomēr 13.-15. gadsimtā nav nevienas hronikas atsauces par Sevsku; iespējams, ka šī pilsēta tajā laikā nepastāvēja. 16. gadsimtā Sevska atradās uz Krievijas caristes dienvidu robežas, un tur bija uzcelts ozola koka cietoksnis. 17. gs. beigās pēc dumpja Maskavā uz Sevsku no Maskavas bija izraidīti tūkstošiem strēļu ar viņu ģimenes locekļiem, tāpēc Sevska ātri kļuva par lielu pilsētu. Pat šodien Sevskā ir mazāk iedzīvotāju, nekā bija pirms 300 gadiem. No 1778. līdz 1920. gadam Sevska bija apriņķa pilsēta Orlas guberņā, 1920.—1929. gadā Brjanskas guberņā. Kopš 1929. gada Sevska ir rajona centrs. Pie Sevskas tika atrasta lielākā Eiropas Krievijā mamutu atlieku akumulācija. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. «Численность постоянного населения Российской Федерации по городам, поселкам городского типа и районам на 1 января 2009 г.». Arhivēts no oriģināla, laiks: 2014. gada 2. janvārī. Skatīts: 2021. gada 25. decembrī. Командировка.ру (krieviski) Tour Union (krieviski)[novecojusi saite] «Палеонтологический музей (krieviski)». Arhivēts no oriģināla, laiks: 2010. gada 24. martā. Skatīts: 2009. gada 27. decembrī.