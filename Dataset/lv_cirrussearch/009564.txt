Jūrgordenas tilts ir tilts Stokholmā, kas savieno Jūrgordenu ar Ēstermalmi. Šajā vietā tilts uz Jūrgordenu ir pastāvējis no 1661. gada. Pašreizējais tilts tika būvēts 1896. gadā, bet atklāts 1897. gada maijā, dažas dienas pirms Starptautiskās Pasaules mākslas un rūpniecības izstādes atklāšanas Stokholmā, kas notika Jūrgordenā. Sēdermalmē, Berksunda rūpnīcā tika izgatavotas tilta konstrukcijas.Tilta čuguna margas ir bagātīgi rotātas stilizētu ūdensaugu formās. Tlta centrālajā laidumā ir redzama tā laika karaļa Oskara II monogramma un moto "Mūsu nāciju labklājībai", kas atgādina Zviedrijas un Norvēģijas Ūnijas laikus. Pīlārā, kura pamatni grezno ūdenslilijas un jūras dievības, ir atveidots Stokholmas svētais izgādnis Svētais Ēriks. Tlta arhitekts ir Ēriks Jozefsons. Četrus granīta balstus katrā tilta stūrī rotā Rolfa Adlerspares veidotie dzelzs lukturi un mitoloģisko dievību skulptūras — Ēstermalmes pusē tās ir Friga, Odina sieva un Heimdals, sargs, bet Jūrgordenas pusē redzami Freija — auglības un mīlas dieviete, kā arī Tors ar savu āmuru.