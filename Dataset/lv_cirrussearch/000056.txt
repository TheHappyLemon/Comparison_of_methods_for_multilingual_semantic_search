Dzelzceļa līnija Jelgava—Liepāja ir 180 km gara dzelzceļa līnija Latvijā, kas savieno Jelgavas un Liepājas pilsētu. Līnija iet caur Jelgavas novadu, Dobeles novadu, Tukuma novadu, Saldus novadu, Kuldīgas novads, Dienvidkurzemes novadu. Līnijā ir 16 km garš divceļu posms Jelgava—Glūda, pārējos 164 km līnijā ir 1 sliežu ceļš. Pa līniju tiek pārvadātas kravas galvenokārt uz un no Liepājas ostas (6 vilcienu pāri dienā pēc 2013./2014. gada grafika). No 2023. gada 31. jūlija satiksme starp Rīgu un Liepāju tiek nodrošināta katru dienu, bet svētdienās — divreiz dienā. Dzelzceļa līnija Jelgava—Liepāja netika būvēta kā vesela līnija — jau 1873. gadā tika izbūvēta dzelzceļa līnija Jelgava—Mažeiķi, no kuras mūsdienās līnijā atrodas posms Jelgava—Glūda. 1925. gadā tika uzsākta posma Glūda—Liepāja būve, tādēļ posmā Jelgava—Glūda tika izbūvēts otrs sliežu ceļš. Posms Glūda—Liepāja tika atklāts 1929. gadā. 2001. gada 15. augustā līnijā tika pārtraukta pasažieru vilcienu kustība, jo trūka līdzekļu vilcienu modernizācijai. Līdz atcelšanai vilciens kursēja divreiz dienā. Satiksme tika atjaunota pēc 5 gadiem — 2006. gada 30. martā, bet sāka kursēt paaugstināta komforta dīzeļvilciens "Kurzeme", kurš pieturēja tikai lielākajās stacijās. No 2006. gada 31. marta līdz 2008. gada 1. janvārim vilciens pieturēja Brocēnu stacijā. No 2011. gada 5. septembra dīzeļvilciens pietur arī Bikstu dzelzceļa stacijā. No 2014. gada 1. jūnija dīzeļvilcienam virzienā uz Liepāju noteikta papildu apstāšanās Olaines stacijā. No 2010. gada 15. februāra līdz 2015. gada maija beigām vilciens tika norīkots tikai nedēļas nogalēs — piektdienās un svētdienās no Rīgas, bet sestdienās un pirmdienās — no Liepājas. No 2014. gada 30. marta līdz maija beigām dīzeļvilciens vairākās dienās bija atcelts Skrundas dzelzceļa tilta remontdarbu dēļ. No 2015. gada 1. februāra līdz 24. maijam (ieskaitot) svētdienas pēcpusdienā kursēja savienotais dīzeļvilciena reiss Līvāni—Rīga—Liepāja. 2017. gada 8. aprīlī un 2019. gada 20.—21. jūlijā norīkots papildu vilciens Rīga—Liepāja—Rīga. Paredzēta vilciena kursēšana uz Rīgu arī svētku dienās 2018. gada 1. janvārī, 2. aprīlī, 1. maijā un 19. novembrī, 26. decembrī, 2019. gada 1. janvārī, 22. aprīlī, 1., 6. maijā. 2018. gada 12. oktobrī dīzeļvilciens pieturēja turpceļā Brocēnu dzelzceļa stacijā. No 2019. gada decembra norīkoti papildu reisi sestdienās no rīta no Liepājas uz Rīgu un svētdienās pēcpusdienā no Rīgas uz Liepāju. Līdz 2023. gadam pasažieru vilciens Rīga—Liepāja virzienā uz Liepāju devās piektdienās un svētdienās, bet no Liepājas uz Rīgu — sestdienās un svētdienās. Posmā Jelgava—Dobele darbdienu rītos no Dobeles uz Rīgu kursēja ekspresvilciens (vakaros no Rīgas uz Dobeli). No 2023. gada 31. jūlija Dobeles reisi vairs nepastāv, jo tika pagarināti līdz Liepājai. Dzelzceļa līnijā ir 11 stacijas un 16 pieturas punkti (slīprakstā – netiek izmantoti pēc vilciena Rīga—Liepāja atcelšanas 2001. gadā). Jelgava 50. kilometrs Viesturi Dorupe Glūda Lāči Dobele Gardene Bērzupe Biksti Josta Blīdene Brocēni Saldus Lutriņi Lašupe Airīte Skrunda Sieksāte Rudbārži Kalvene Ilmāja Padone Durbe Tadaiķi Tore Liepāja Publiskās lietošanas dzelzceļa infrastruktūras pārskats 2016/2017; VAS Latvijas dzelzceļš No 31. jūlija vilciens starp Rīgu un Liepāju kursēs katru dienu «Latvijas dzelzceļu līnijas, Latvijas Dzelzceļa vēstures muzejs». Arhivēts no oriģināla, laiks: 2014. gada 29. martā. Skatīts: 2010. gada 10. oktobrī. Arhivēts 2014. gada 29. martā, Wayback Machine vietnē. Uz Ventspili un Liepāju vairs nekursē pasažieru vilcieni Tvnet.lv Iekšzemes dīzeļvilcienu un dīzeļvilces pasažieru vilcienu dienesta saraksts, 2001/2002 Liepājnieki atkal sagaida vakara vilcienu no Rīgas Tvnet.lv 2014./2015.gada vilcienu kustības saraksts, kas stāsies spēkā no 1.jūnija Izmaiņas vilcienu kustībā Ventspils, Liepājas, Gulbenes, Krustpils un Reņģes maršrutos Arhivēts 2014. gada 28. oktobrī, Wayback Machine vietnē. Laiki.lv Aprīlī un maijā būs izmaiņas vilciena Rīga-Liepāja-Rīga satiksmē 8. aprīlī norīkots vilciens Rīga - Liepāja - Rīga Sabiedriskā transporta padomes lēmums 2019. gada 29. martā Sabiedriskā transporta padomes lēmums Nr.1 2019.gada 20.septembrī[novecojusi saite] «No 1.jūnija sāks kursēt dīzeļvilciens Rīga-Dobele-Rīga». Arhivēts no oriģināla, laiks: 2015. gada 22. decembrī. Skatīts: 2015. gada 31. maijā. Izmaiņas Liepājas virziena vilcienu satiksmē «Jauns maršruts Rīga-Dobele-Rīga». Arhivēts no oriģināla, laiks: 2015. gada 29. maijā. Skatīts: 2015. gada 31. maijā. Vilciens Rīga - Liepāja (video) Dzelzceļa līnijas Jelgava—Liepāja staciju fotogrāfijas (krieviski) Liepājas-Glūdas dzelzceļa būvniecība – vēl nebijis izaicinājums un spēku pārbaude