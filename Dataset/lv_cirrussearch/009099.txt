Mars-7 bija kārtējais PSRS mēģinājums nosēdināt nolaižamo aparātu uz Marsa, taču arī šis lidojums bija neveiksmīgs. Tāpat kā iepriekšējie "Mars" klases aparāti (Mars-4,Mars-5 un Mars-6) arī "Mars-7" sastāvēja no divām daļām - orbitālā aparāta un nolaižamā moduļa. "Mars-7" startēja 1973. gada 9. augustā un pēc starta tika veiksmīgi ievadīts orbītā uz Marsu. Aparāts Marsu sasniedza 1974. gada 9. martā. Borta programmatūras kļūmes dēļ (iespējams, ka precīzi nenostrādājā attālumu kontrolējošā sistēma) nolaižamais aparāts tika atdalīts 4 stundas ātrāk par paredzēto laiku un nolaižamais aparāts palidoja garām planētai un kopā ar orbitālo aparātu iegāja helicentriskā orbītā. "Mars-7" aparāts neieguva vērā ņemamu zinātnisko informāciju.