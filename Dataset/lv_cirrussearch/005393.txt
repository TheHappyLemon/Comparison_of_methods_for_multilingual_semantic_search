Redžinalds Veins Millers (angļu: Reginald Wayne Miller; dzimis 1965. gada 24. augustā Riversaidā, Kalifornijas štatā, ASV) ir bijušais amerikāņu basketbolists, spēlēja uzbrūkošā aizsarga pozīcijā, bijis ASV basketbola izlases dalībnieks. Visu profesionāļa karjeru pavadīja NBA kluba Indiānas "Pacers" sastāvā, kas viņu 1987. gada NBA draftā izvēlējās ar kopējo 11. kārtas numuru. Pašlaik viņš strādā TNT televīzijā par NBA komentētāju. R. Millers bija visvairāk trīspunktu metienus iemetušais NBA spēlētājs visā līgas vēsturē (2560), līdz viņu pārspēja Rejs Allens no Bostonas "Celtics". Pirms karjeras NBA viņš pārstāvēja Kalifornijas universitātes basketbola komandu "Bruins". Kalifornijas universitātē viņš ieguva grādu vēsturē. Kopā ar ASV basketbola izlasi R. Millers izcīnīja zelta medaļu 1996. gada Olimpiskajās spēlēs Atlantā un 1994. gada Pasaules čempionātā. 2012. gadā ticis uzņemts Basketbola slavas zālē. ESPN - Miller says he's wondering comeback with the Celtics, Updated August 9, 2007 NBA profils (angliski) Basketball Reference profils (angliski) Džeimsa Neismita piemiņas Basketbola slavas zāles profils (angliski)