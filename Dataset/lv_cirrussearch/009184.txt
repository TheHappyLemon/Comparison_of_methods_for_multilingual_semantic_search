Mariona Kotijāra (franču: Marion Cotillard; dzimusi 1975. gada 30. septembrī) ir franču aktrise, dziedātāja un dziesmu autore. Piedalās dabas aizsardzības kustībā un Greenpeace darbā. Kotijāra ieguvusi Cēzara balvu par lomu filmā "Saderināšanās uz mūžu" (Un long dimanche de fiançailles, 2004). Otru Cēzara balvu, kā arī Britu Kinoakadēmijas balvu, Zelta globusa balvu un Amerikas Kinoakadēmijas balvu kā labākā aktrise galvenajā lomā Kotijāra ieguva par Edītes Piafas lomu filmā "Dzīve rožainā gaismā" (La Vie en rose, 2007). Vēlreiz nominēta Amerikas Kinoakadēmijas balvai par lomu filmā Deux jours, une nuit (2014). Laika posmā no 2001. gada līdz 2014. gadam uz 28 filmām ar Kotijāras piedalīšanos Francijā pārdots 37,8 miljoni biļešu. 2014. gadā Kotijāra tika nosaukta par franču aktrisi, kas 21. gadsimtā ienesusi vislielākos kases ieņēmumus. "Taksis" (Taxi, 1998) Jeux d'enfants (2003) "Lielā zivs" (Big Fish, 2003) "Saderināšanās uz mūžu" (Un long dimanche de fiançailles, 2004) "Labs gads" (A Good Year, 2006) "Dzīve rožainā gaismā" (La Vie en rose, 2007) "Deviņi" (2009) "Pirmsākums" (2010) Les petits mouchoirs (2010) "Pusnakts Parīzē" (2011) "Tumšais bruņinieks atgriežas" (2012) "Rūsa līdz kaulam" (De rouille et d'os, 2012) "Reiz Ņujorkā" (The Immigrant, 2013) Deux jours, une nuit (2014) "Makbets" (2015) "Anete" (2021) «'Inception' Star Marion Cotillard's other new film». Greenpeace. «Marion Cotillard, reine du box-office français». lefigaro.fr. Vikikrātuvē par šo tēmu ir pieejami multivides faili. Skatīt: Mariona Kotijāra. Neoficiālā mājaslapa (angliski) IMDb profils (angliski) AllMovie profils (angliski) Box Office Mojo profils (angliski)