Umberto Eko (itāļu: Umberto Eco, izrunā: [umˈbɛrto ˈɛːko], dzimis 1932. gada 5. janvārī, miris 2016. gada 19. februārī) bija itāļu rakstnieks, filozofs, viduslaiku kultūras un semiotikas speciālists. Viņš bija viens no zināmākajiem 20. gadsimta itāliešu rakstniekiem un filozofiem, kā arī viens no nozīmīgākajiem postmodernisma pārstāvjiem. Umberto Eko darbiem raksturīgs liels slēptu un neslēptu citātu izmantojums (intertekstualitāte) un fragmentaritāte. Eko bija Boloņas Universitātes semiotikas profesors. Viņš ir uzrakstījis vairākas esejas par semiotiku, viduslaiku estētiku, valodniecību un filozofiju. Umberto Eko populārākais darbs ir romāns “Rozes vārds”. Pēc šī romāna uzņemta filma “Rozes vārds”, kurā galveno lomu attēlo Šons Konerijs. 1962. gada septembrī viņš apprecēja Renāti Ramgi, vācu grafikas dizaineri un mākslas skolotāju. Viņiem bija kopīga meita un dēls. U. Eko bija apjomīga privātā bibliotēka — ap 30 000 grāmatu dzīvoklī Milānā un ap 20 000 grāmatu brīvdienu mājā Urbīno. Umberto Eko nomira 2016. gadā, 84 gadu vecumā, no aizkuņģa dziedzera vēža. Romāni “Rozes vārds” (Il nome della rosa, 1980) “Fuko svārsts” (Il pendolo di Foucault, 1988) “Iepriekšējās dienas sala” (L'isola del giorno prima, 1994) “Bodolīno” (Baudolino, 2000) “Ķēniņienes Loanas mistiskā liesma” (La misteriosa fiamma della regina Loana, 2004) “Prāgas kapsēta” (Il cimitero di Praga, 2010) “Pilotnumurs” (Numero zero, 2015) Citi darbi “Vispārējās semiotikas traktāts” (Trattato di semiotica generale, 1975) “Kā uzrakstīt diplomdarbu” (Come si fa una tesi di laurea, 1977) “Interpretācijas robežas” (I limiti dell'interpretazione, 1990) “Kants un pīļknābis” (Kant e l'ornitorinco, 1997) “Skaistuma vēsture” (Storia della bellezza, 2004) “Neglītuma vēsture” (Storia della bruttezza, 2007) “No koka līdz labirintam” (Dall'albero al labirinto: studi storici sul segno e l'interpretazione, 2007) “Sarakstu karuselis” (La Vertigine della Lista, 2009) Tulkojumi latviešu valodā Umberto Eko darbus latviešu valodā tulkojusi Dace Meiere. Latviski izdoti romāni "Rozes vārds" (1998), "Fuko svārsts" (2001), "Bodolīno" (2002) un "Prāgas kapsēta" (2011). «Umberto Eco, Italian author of 'The Name of the Rose,' dies at 84». Reuters. Nigel Farndale. «Heavyweight champion». The Daily Telegraph, 2005. gada 24. maijs. Arhivēts no oriģināla, laiks: 2022. gada 12. janvāris. Skatīts: 2009. gada 23. oktobris. «Umberto Eco stroncato da un tumore al pancreas. Martedì omaggio al Castello Sforzesco». Il Messaggero (itāļu). 2016. gada 20. februāris. Arhivēts no oriģināla, laiks: 2016. gada 21. februāris. Skatīts: 2016. gada 20. februāris. Oficiālā tīmekļa vietne Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Herdera enciklopēdijas raksts (spāņu) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) IMDb profils (angliski) AllMovie profils (angliski)