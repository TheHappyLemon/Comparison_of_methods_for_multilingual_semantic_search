Makšķerēšana ir zivju ķeršana pārtikas iegūšanas, izklaides vai sportiskā nolūkā, izmantojot īpašus āķus un ēsmu. Makšķerēšana ir ļoti daudzu cilvēku vaļasprieks. Cilvēki makšķerē, gan lai atpūstos, gan arī tas var būt sporta veids vai pat dzīvesveids. Makšķerēšanā ir ļoti daudz dažādu zivju ķeršanas metožu. Parasti tās ir dažādu veidu makšķeres. Var zivis ķert arī rūpnieciski ar tīkliem, bet tad tā ir zvejošana, nevis sportiskā makšķerēšana vai hobijs. Pati makšķerēšana ir tik sena, cik seni ir cilvēki. Jau pirmatnējie cilvēki ir mēģinājuši makšķerēt zivis, tikai viņi darīja daudz primitīvāk un bez palīglīdzekļiem makšķerrīku un mānekļu izskatā. Ir makšķernieki, kuri makšķerē tīri sportiskas intereses pēc un visus noķertos lomus laiž vaļā, bet ir tādi, kas lomu patur un lieto to uzturā. Makšķerēt var gan no krasta, gan no laivas, ziemā — no ledus. Jāievēro, ka dažās ūdenstilpēs, lai makšķerētu, ir jānopērk speciāla licence, kā arī jāievēro makšķerēšanas noteikumi un dažādi liegumi un ierobežojumi. Jābūt arī makšķernieku kartei. Ir arī profesionāli makšķernieki-sportisti. Makšķerēšanā notiek daudzas sacensības starptautiskā un vietējā mērogā. Tiek rīkoti arī pasaules čempionāti dažādās makšķerēšanas disciplīnās. Pēdējā laikā viens no populārākajiem makšķerēšanas veidiem, kas ieguvis lielu atzinību makšķernieku vidū, ir spininingošana. Mānekļus spiningošanai var pirkt, var gatavot pats vai pārtaisīt pirktos. Ļoti nemainīgs un populārs makšķerēšanas veids ir pludiņmakšķerēšana. Lai efektīvi makšķerētu ar šo metodi, sākumā zivis tiek iebarotas. Var izmantot jau gatavas barības zivju iebarošanai, bet var tās pagatavot patstāvīgi. Makšķerēšana ir viens no populārākajiem atpūtas veidiem, kā cilvēks var atpūsties brīvā dabā. Spiningošana ir metode, kas tiek izmantota plēsīgu zivju ķeršanai. Spiningojot zivs tiek piemānīta uz mākslīgu ēsmu. Pludiņmakšķerēšana ir metode, ar kuru sāk gandrīz visi makšķernieki. Pārsvarā tiek izmantota miermīlīgu zivju ķeršanai. Ir vajadzīga makšķere, aukla un pludiņš, kas signalizēs brīdi, kad zivs iekāro piedāvāto ēsmu. Par ēsmu izmanto gan dabīgus, gan mākslīgus mānekļus. Velcēšana ir metode, kas tiek izmantota plēsīgu zivju ķeršanai un trofeju iegūšanai. Metode ir līdzīga spiningošanai, tikai šeit cilvēkam pašam nav jāmētā ēsma. Makšķere, kuras galā ir mākslīga ēsma, tiek piestiprināta pie laivas un lēnām vilkta aiz laivas pa ūdeni. Gruntsmakšķerēšana ir metode, kas tiek izmantota kā plēsīgu, tā arī miermīlīgu zivju ķeršanai. Kā nosaukumā minēts, ēsma tiek nogādāta uz grunti un zivs tiek ķerta no grunts. Par copes signalizatoru kalpo zvaniņš vai kāda cita palīgierīce. Zemledus makšķerēšana ir metode, kas tiek izmantota ziemā, kad ūdenstilpes klāj ledus. Ledū tiek izurbts āliņģis un ar mazu makšķerīšu palīdzību zivis mēģina ķert uz mākslīgām un dabīgām ēsmām. Mušiņmakšķerēšana ir metode, ko izmanto pārsvarā upēs. Tiek ķertas gan plēsīgas, gan miermīlīgas zivis. Par ēsmām tiek izmantotas pārsvarā pašu gatavotas mākslīgas mušas, kas imitē kādu kukaini. Spininga mānekļu pagatavošana (latviski) Zivju barības pagatavošana (latviski)