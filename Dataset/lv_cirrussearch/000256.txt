Alerģija ir organisma reakcija uz organismā vai vidē esošām specifiskām vielām — alergēniem. Alerģijai parasti ir nepatīkamas izpausmes, piemēram, nātrene, dermatīts, tūska, izsitumi, alerģiskas iesnas, šķaudīšana. Pirmo reizi jēdzienu alerģija (grieķu: allos — 'svešs', 'cits' un regon — 'darīt') lietoja austriešu pediatrs Klemens fon Pirke 1906. gadā, kad ievēroja, ka viņa pacientiem rodas dažādi simptomi pēc saskares ar putekļiem, ziedputekšņiem un dažādiem pārtikas produktiem. Alerģijas izpausmes var būt vietējas vai sistēmiskas. Vietējas: Deguna gļotādas pastiprināta sekrēcija (alerģisks rinīts) Konjunktīvas apsārtums un sāpes (alerģisks konjunktivīts) Bronhu spazmas, apgrūtināta elpošana, aizdusa, reizēm pat īstas astmas lēkmes Dažādi izsitumi uz ādas — ekzēma, nātrene, kontaktdermatīts. Tipiskas izsitumu lokalizācijas vietas pārtikas alerģiju gadījumā ir locītavas (simetriski), vēders, cirkšņu apvidus Iespējamas galvassāpes, dzirdes pasliktināšanās, sāpes ausīs Sistēmiskas (visa organisma) alerģiskās reakcijas tiek dēvētas par anafilaksi. Atkarībā no tās smaguma var tikt novērotas ādas reakcijas, bronhu spazmas, tūska, hipotonija, koma un pat pacienta nāve. Pie alergēniem pieder vielas, kas tieši izraisa alerģiskas reakcijas, gan tādas, kas spēj spēcīgi potencēt citu alergēnu ietekmi uz organismu. Putekļi un putekļu ērcītes Svešas olbaltumvielas, ko satur donoru asins plazma un vakcīnas Pārtikas produkti: rieksti, zemenes, medus, šokolāde, piens, olas Ziedputekšņi Pelējumu sēnītes Sadzīves ķīmija: mazgāšanas līdzekļi, balinātāji, eļļas krāsas, kosmētika Medikamenti: antibiotikas, sulfanilamīdi, joda un broma preparāti Kukaiņu kodumi: odi, bites, lapsenes Niķeļa savienojumi Lateksa izstrādājumi Vikikrātuvē par šo tēmu ir pieejami multivides faili. Skatīt: Alerģija. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)