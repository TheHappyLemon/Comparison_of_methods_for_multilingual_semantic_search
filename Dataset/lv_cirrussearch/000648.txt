Kamerūnas Tautas Demokrātiskā Kustība (KTDK) (franču: Rassemblement démocratique du Peuple Camerounais, RDPC) ir valdošā partija Kamerūnā. Partijas senākais nosaukums bija Kamerūnas nacionālā savienība. Pārdēvēšana notikās 1985. gadā. Partijai ir bijusi dominējošā loma valstī kopš valsts neatkarības iegūšanas 1960. gadā. KTDK līderis ir Pols Bija. Viņš ir arī Kamerūnas prezidents. 1992. gada parlamneta vēlēšanās partija ieguva 80 vietas valsts parlamentā un kopā ar 6 citas partijas balsīm spēja iegūt vairākumu parlamentā. Tajā pašā gadā Pols Bija ar 40% balsu uzvarēja prezidenta vēlēšanās. Viņa tuvākais sekotājs no Sociāldemokrātu frontes vēlēšanās ieguva 36% balsstiesīgo kamerūniešu balsis. Nākamajās parlamenta vēlēšanās 1997. gadā KTDK ieguva 116 no 180 vietām valsts parlamentā, bet prezidenta vēlēšanās, kas notika tā paša gada oktobrī, Bija ieguva 92,6% vēlētāju atbalstu, tomēr lielais atbalsts ir izskaidrojams ar to, ka opozīcija šajā gadā boikotēja prezidenta vēlēšanas. Vēlēšanās 2002. gada 30. jūnijā Kamerūnas Tautas Demokrātiskā Kustība ieguva 149 vietas kongresā. Prezidenta vēlēšanās atkal uzvarēja Bija ar 70,9% balsu. Pēdējās parlamenta vēlēšanās 2007. gada jūlijā partija ieguva 140 vieta kongresā. Trīspadsmit papildus vietas tika iegūtas pārvēlēšanas kārtībā tā paša gada septembrī. Partijas pirmais kongress notikās 1990. gada 28. jūnijā. Tobrīd valstī notikās politiskās reformas, jo Bija bija nolēmis atļaut valstī arī citu politisko partiju darbību. Pirmais ārkārtas kongress notikās 1995. gada oktobrī, bet Otrais partijas kongress tika sasaukts 1996. gada decembrī. Partijas kongresi tiek rīkoti Jaundē. Bija katrās partijas līdera vēlēšanās tiek ievēlēts no jauna uz nākamo termiņu. Kamerūnas Tautas Demokrātiskās Kustības mājaslapa (franciski)