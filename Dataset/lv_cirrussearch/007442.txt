Denjels Hirams Gibsons (angļu: Daniel Hiram Gibson; dzimis 1986. gada 27. februārī Hjūstonā, Teksasas štatā, ASV) ir profesionāls amerikāņu basketbolists, spēlē saspēles vadītāja pozīcijā. Pašlaik (2013) pārstāv NBA klubu Klīvlendas "Cavaliers", kurā aizvadījis visu savu karjeru. 2006. gada NBA draftā viņu "Cavaliers" izraudzījās ar kopējo 42. kārtas numuru otrajā kārtā. Viņa tēvs pārstāvēja Hjūstonas universitātes basketbola komandu. D. Gibsons vidusskolu beidza kā visu laiku rezultatīvākais Hjūstonas vidusskolu basketbolists. Pēc tam viņš veiksmīgi pārstāvēja Teksasas universitāti NCAA koledžu čempionātā, divās sezonās ar Teksasas "Longhorns" viņš guva 935 punktus. Labāko sniegumu viņš ir uzrādījis 2007.—2008. gada NBA sezonas laikā, kad piedalījās 58 spēlēs, vidēji spēlē guva 10,4 punktus. 2008. gada 16. jūlijā viņš pagarināja līgumu ar "Cavaliers" uz pieciem gadiem. Vikikrātuvē par šo tēmu ir pieejami multivides faili. Skatīt: Denjels Gibsons. NBA profils (angliski) Basketball Reference profils (angliski)