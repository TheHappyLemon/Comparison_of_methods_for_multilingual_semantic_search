Vilkinsa (angļu: Winkins) ir Austrālijas lidlauks un pie tā ierīkota vasaras polārstacija Antarktīdā. Ierīkota ap 70 km uz dienvidaustrumiem no Keisi stacijas Vilksa Zemē Pītersona glečera augšdaļā pazeminājumā starp Polāro plato un Lo leduskupolu 40 km no okeāna krasta. Lidlauks un stacija nosaukti par godu austrāliešu aviatoram un pētniekam Hjūbertam Vilkinsam (Hubert Wilkins). Lidlaukam ir viens 4 km garš skrejceļš, kas izbūvēts mazkustīgā ledāja apvidū tā sauktajā zilajā ledū. Lidlauka būve tika uzsākta 2005. gadā. Pirmie izmēģinājuma lidojumi notika 2006.-2007. gada vasarā, oficiāli lidlauks atklāts 2008. gada 11. janvārī. Lidlauks spēj uzņemt Airbus A319 lidaparātus. Transkontinentālos maršrutus apkalpo kompānija Skytraders, kas veic lidojumus no Hobārtas Tasmanijā. Lidlauks darbojas katru polāro vasaru no oktobra līdz martam. Pie lidlauka ierīkota sezonāla stacija lidlauka apkalpošanai. Darbojas kopš 2003. gada janvāra. Stacijas pastāvīgais personāls ir 8 cilvēki, bet nepieciešamības gadījumā stacijā var nodrošināt 40 cilvēku īslaicīgu uzturēšanos. Stacija sastāv no vairākīem uz sliecēm novietotiem moduļiem, kuros izvietotas dzīvojamās telpas un lidlauka tehniskās iekārtas. Ziemas periodā stacija tiek slēgta un moduļi iekonservēti. Clarke, Sarah: Antarctic plane heading home after maiden flight, Australian Broadcasting Corporation, January 11, 2008. «Australia builds Antarctic ice runway - News - MSNBC.com». Arhivēts no oriģināla, laiks: 2012. gada 22. oktobrī. Skatīts: 2010. gada 10. augustā. CASA approves Antarctic flights Arhivēts 2008. gada 9. janvārī, Wayback Machine vietnē., The Sydney Morning Herald, January 8, 2008. «Australian Antarctic division. Summer stations.». Arhivēts no oriģināla, laiks: 2009. gada 3. oktobrī. Skatīts: 2010. gada 10. augustā. Stacijas un lidlauka fotogrāfijas Great Circle Mapper