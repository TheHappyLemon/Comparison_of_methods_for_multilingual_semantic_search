Nacionālās basketbola asociācijas 1988.—1989. gada sezona bija 43. NBA sezona. Šajā sezonā piedalījās 25 komandas (visas no ASV). Līgā debitēja divas komandas: Šarlotas "Hornets" un Maiami "Heat". Par NBA čempioniem kļuva Detroitas "Pistons" spēlētāji, kas četru spēļu finālsērijā pieveica Losandželosas "Lakers" ar 4—0. Finālsērija ilga no 6. jūnija līdz 13. jūnijam. Par regulārās sezonas vērtīgāko spēlētāju tika atzīts Maģiskais Džonsons ("Lakers"), regulārās sezonas rezultatīvākais spēlētājs bija Maikls Džordans ("Bulls"). Finālsērijā par vērtīgāko spēlētāju atzina čempionvienības dalībnieku Džo Dumarsu. 1988. gada NBA drafts notika 1988. gada 28. jūnijā, tajā Losandželosas "Clippers" ar pirmo numuru izvēlējās Deniju Meningu. 39. NBA Visu zvaigžņu spēle notika Astrodome arēnā Hjūstonā, Teksasas štatā. Tajā Rietumu komanda uzvarēja Austrumus ar 143–134. Par spēles vērtīgāko spēlētāju tika atzīts Jūtas "Jazz" spēlētājs Karls Malons. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā Sezonas MVP: Maģiskais Džonsons, Losandželosas "Lakers" Labākais spēlētājs aizsardzībā: Marks Ītons, Jūtas "Jazz" Labākais debitants: Mičs Ričmonds, Goldensteitas "Warriors" Labākais rezervists: Edijs Džonsons, Fīniksas "Suns" Progresējušākais spēlētājs: Kevins Džonsons, Fīniksas "Suns" Labākais treneris: Kotons Ficsimonss, Fīniksas "Suns" Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)