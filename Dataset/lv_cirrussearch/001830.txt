Suzemkas rajons (krievu: Суземский район) ir administratīvā iedalījuma vienība Krievijā, Brjanskas apgabala dienvidaustrumos. Tas robežojas ar Trubčevskas rajonu rietumos, Navļas rajonu ziemeļos, Brasovas un Komariču rajoniem austrumos, Sevskas rajonu dienvidaustrumos un ar Sumu apgabalu (Ukraina) dienvidrietumos. Rajona administratīvais centrs ir Suzemka. Galvenās upes ir Nerusa un tās kreisā pieteka Seva. Rajona ziemeļrietumu daļu aizņem meži, tur atrodas valsts rezervāts «Brjanskas mežs». Rajons tika izveidots 1929. gadā. Līdz 1937. gadam Suzemkas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Otrā pasaules kara gados, vācu okupācijas laikā, rajons bija Lokotas pašvaldības apvidus sastāvā. Pēc mūsdienu teritoriālā iedalījuma Suzemkas rajonā ir 2 pilsētas pašvaldības un 5 lauku pašvaldības.