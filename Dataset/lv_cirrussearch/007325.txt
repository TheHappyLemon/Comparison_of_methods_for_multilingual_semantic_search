COROT-3b ir brūnais punduris jeb masīva citplanēta, kas riņķo ap zvaigzni COROT-3, kura atrodas 680 pc attālumā no Zemes Ērgļa zvaigznājā. Planētas attālums no zvaigznes ir 0,057 AU un apriņķošanas periods — 4,2568 dienas. Šī ir planēta, kas atrodas zvaigznei pārāk tuvu, lai tur valdītu dzīvībai komfortabli apstākļi un varētu riņķot Zemei līdzīgi pavadoņi. Ja mūsu planēta riņķotu pa to pašu orbītu, pa kuru riņķo COROT-3b, tad uz tās būtu ~1550 °C liels karstums, kāds ir martenkrāsnī. Planēta masa ir 21,66 reižu lielāka par Jupitera masu, un tā tiek ierindota cilvēku atklāto masīvāko citplanētu vidū. Tā kā šai planētai rādiuss ir līdzīgs Jupitera rādiusam (1,01 Rjup), tad tā ir ārkārtīgi blīva (blīvums 26 t/m3). Šādi blīvuma un izmēru parametri arī nosaka to, ka uz šīs planētas ir ārkārtīgi spēcīgs gravitācijas spēks, kas vairāk kā 50 reižu pārsniedz Zemes pievilkšanas spēku (526 m/s2). Planētu atklāja 2008. gada 3. februārī pēc misijas COROT datiem. Citplanētu uzskaitījums