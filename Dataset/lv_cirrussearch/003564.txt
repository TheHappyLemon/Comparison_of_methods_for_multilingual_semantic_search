2014. gada FIBA Pasaules kauss bija 17. Pasaules čempionāts basketbolā, taču pirmais ar FIBA Pasaules kausa nosaukumu. Turnīrs notika no 2014. gada 30. augusta līdz 14. septembra sešās Spānijas pilsētās: Madridē, Barselonā, Seviljā, Barakalda, Granadā un Laspalmasā. To organizēja Starptautiskā Basketbola federācija, Spānijas Basketbola federācija un turnīra organizācijas komiteja. Par pasaules čempioniem piekto reizi čempionāta vēsturē kļuva ASV izlase, kas finālā uzvarēja Serbijas izlasi. Trešo vietu izcīnīja Francijas basketbolisti, kas spēlē par trešo vietu uzvarēja Lietuvas izlasi. Par turnīra vērtīgāko spēlētāju tika atzīts ASV izlases dalībnieks Kairijs Ērvings, taču turnīra rezultatīvākais spēlētājs bija Puertoriko pārstāvošais Hosē Huans Barea. Ceturto reizi kopš 1986. gada Pasaules čempionāta turnīrā piedalās 24 valstsvienības. FIBA oficiālā mājaslapa Arhivēts 1996. gada 4. novembrī, Wayback Machine vietnē. (angliski)