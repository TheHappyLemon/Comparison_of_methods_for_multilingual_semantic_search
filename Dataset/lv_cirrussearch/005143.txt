1972. gada ziemas olimpiskās spēles bija vienpadsmitās ziemas olimpiskās spēles. Tās no 1972. gada 3. februāra līdz 13. februārim notika Saporo, Japānā. Oficiāli spēles atklāja imperators Hirohito. Šīs bija pirmās ziemas olimpiskās spēles, kas nenotika Eiropā vai Ziemeļamerikā un tikai trešās olimpiskās spēles, kas nenotika Eiropā vai Ziemeļamerikā. Saporo spēļu rīkošanas laikā bija lielākā ziemas olimpiskās spēles rīkojusī pilsēta. Saporo olimpiskajās spēlēs piedalījās 35 valstis, kuras pārstāvēja 1006 sportisti. Kopumā tika sadalīti 35 medaļu komplekti 6 sporta veidos. Saporo par 11. ziemas olimpisko spēļu mājvietu tika izvēlēta 1966. gada 26. aprīlī 64. Starptautiskās Olimpiskās komitejas sesijas laikā Romā, Itālijā. Saporo par spēļu rīkošanu apsteidza Banftu (Kanāda), Lahti (Somija) un Soltleiksitiju (ASV). PSRS delegācijā olimpiādē, kas notika tālajā Japānā, Latvijas sportisti nebija iekļauti. Toties Kanādas komandā savās pirmajās olimpiskajās spēlēs startēja 18 gadus vecā trimdas latviešu ātrslidotāja Silvija Burka. 1972. gada vasaras olimpiskās spēles Olimpiskās spēles Ziemas olimpiskās spēles Starptautiskās Olimpiskās komitejas valstu un teritoriju kodi Japānā notikušās olimpiskās spēles 1964. gada vasaras olimpiskās spēles — Tokija 1972. gada ziemas olimpiskās spēles — Saporo 1998. gada ziemas olimpiskās spēles — Nagano 2020. gada vasaras olimpiskās spēles — Tokija Silvija Burka-Lovella Arhivēts 2010. gada 15. februārī, Wayback Machine vietnē. Visi Latvijas olimpieši SOK jumtalapa par Saporo olimpiskajām spēlēm (angliski) Sports-Reference profils (angliski) Olimpisko spēļu programma (angliski) Oficiālais ziņojums (angliski)