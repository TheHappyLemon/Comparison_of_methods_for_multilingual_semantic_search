Sakaru pavadonis — Zemes mākslīgais pavadonis, kas retranslē uztvertos radiosignālus un tādējādi nodrošina televīzijas, telefona, telefaksa, datoru u.c. sakarus starp objektiem uz Zemes virsmas, atmosfērā un tuvējā kosmiskajā telpā. Sakaru pavadoņus visbiežāk palaiž ģeostacionārā orbītā. Tomēr šādi ģeostacionārā orbītā izvietoti sakaru pavadoņi nenosedz polāros apgabalus. Tādiem nolūkiem pavadoņi tika ievadīti augsti eliptiskās orbītās. Lai aptvertu visu zemeslodi, kopš 1990. gadiem ir izvērstas vairākas komerciālas mobilo sakaru sistēmas, kurās sakaru pavadoņi atrodas zemās orbītās. Piemēram, Iridium, Globalstar, ORBCOMM. Vikikrātuvē par šo tēmu ir pieejami multivides faili. Skatīt: Sakaru pavadonis. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)