Austrumāfrikas lūzumzona jeb Lielā Rifta ieleja ir tektoniskā lūzuma zona Austrumāfrikā un Dienvidrietumāzijā, lielākā Zemes garozas lauzumu un grābenu sistēma Pasaulē. Stiepjas vairāk kā 6500 km garumā Austrumāfrikā no Zambezi upes lejteces dienvidos līdz Sarkanajai jūrai ziemeļos un turpinās gar Vidusjūras piekrasti līdz Taura kalniem. Tiek uzskatīts, ka dažu miljonu gadu laikā Austrumāfrika šajā vietā atšķelsies no pārējā kontinenta. Austrumāfrikas lūzumzona sākusi veidoties apmēram pirms 20—15 miljoniem gadu, attālinoties Āfrikas un Arābijas plātnēm. Plātnēm attālinoties, zeme ielejas vidusdaļā slīd uz leju, kamēr ielejas malas ceļas uz augšu. Rezultātā izveidojusies apmēram 5000 kilometru gara ieleja, kura vietām ir vairāk nekā 1000 metru dziļa un 45—100 kilometru plata. Lūzumzonas malās izvietojušies gandrīz visi Āfrikas vulkāni: Kilimandžaro, Kenijas kalns, Elgons. Zona seismiska. «Austrumāfrikas lauzumzona». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 72. lpp. Vikikrātuvē par šo tēmu ir pieejami multivides faili. Skatīt: Austrumāfrikas lūzumzona. Encyclopædia Britannica raksts (angliski) Encyclopædia Universalis raksts (franciski)