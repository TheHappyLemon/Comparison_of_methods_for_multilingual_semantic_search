Kutorgina ir izmirušu pleckāju ģints no Kutorginīdu kārtas. Ģints tika izdalīta 1861. gadā pēc Obolella (Kutorgina) cingulata sugas no Kanādas apakšējā kembrija nogulumiem. Šīs ģints pārstāvjiem čaulas vēdera vāciņš ir izliekts, reizēm tas ir ar sinusu. Tā neīstā areja ir plakana vai viegli ieliekta. Muguras pusē neīstās arejas nav. Čaulas ar krasām augšanas josliņām un ļoti smalku tīklveida ornamentējumu. Ģintī ir daudz sugu. Dzīvoja no apakšējā kembrija augšdaļas līdz vidējā kembrija apakšdaļai. Izplatīti bija Rietumeiropā, Sibīrijā, Ķīnā, Kazahstanā, Ziemeļamerikā.