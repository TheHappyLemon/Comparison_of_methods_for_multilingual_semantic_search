Panteru apakšdzimta (Pantherinae) ir viena no divām kaķu dzimtas (Felidae) apakšdzimtām. Otra ir kaķu apakšdzimta (Felinae). Panteru apakšdzimtā ir 7 sugas, kas iedalītas 3 ģintīs. Pazīstamākās sugas ir lauva, tīģeris un leopards. No kaķu apakšdzimtas panteru apakšdzimta atdalījās apmēram pirms 6 - 10 miljoniem gadu. DNS analīzes pierāda, ka sniega leopards (Uncia uncia) ir ļoti tuvu radniecīgs panteru ģints (Panthera) sugām. Turklāt tas ir tuvāk radniecīgs leopardam, nekā leopards tīģerim. Līdz ar to zinātnieki uzskata, ka sniega leoparda zinātniskajam nosaukumam vajadzētu būt Panthera uncia nevis Uncia uncia. DNS analīzes pierāda arī to, ka vecākā no sugām ir tīģeris (Panthera tigris), tam seko jaguārs (Panthera onca), tad lauva (Panthera leo), un jaunākās divas sugas ir leopards (Panthera pardus) un sniega leopards. Panteru apakšdzimta (Pantherinae) ģints Dūmakainie leopardi (Neofelis) Dūmakainais leopards (Neofelis nebulosa) Zundu dūmakainais leopards (Neofelis diardi) ģints Panteras (Panthera) Jaguārs (Panthera onca) Lauva (Panthera leo) Leopards (Panthera pardus) Tīģeris (Panthera tigris) ģints Sniega leopardi (Uncia) Sniega leopards (Uncia uncia) Wozencraft, W. Christopher (16 November 2005). "Order Carnivora (pp. 532-628)". In Wilson, Don E., and Reeder, DeeAnn M., eds. Mammal Species of the World: A Taxonomic and Geographic Reference (3rd ed.). Baltimore: Johns Hopkins University Press, 2 vols. (2142 pp.). pp. 545–548. ISBN 978-0-8018-8221-0 Johnson, W.E., Eizirik, E., Pecon-Slattery, J., Murphy, W.J., Antunes, A., Teeling, E., O'Brien, S.J. (2006). "The Late Miocene radiation of modern Felidae: A genetic assessment" Science 311 (5757): 73–77. doi:10.1126/science.1122277. PMID 16400146 «Phylogenetic relationships within mammalian order Carnivora indicated by sequences of two nuclear DNA genes». Arhivēts no oriģināla, laiks: 2011. gada 7. jūlijā. Skatīts: 2008. gada 13. septembrī. Zinātnieki Tibetā atraduši lauvu un tīģeru senāko priekšteci