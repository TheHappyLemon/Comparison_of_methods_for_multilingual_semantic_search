Dinaburg FC bija Latvijas futbola klubs no Daugavpils, kas dibināts 1996. gadā. Dinaburg FC divas reizes ir ieguvuši Virslīgas bronzas medaļas, bet no 1998. līdz 2006. gadam sezonu noslēdza 4. vietā. Klubs divas reizes spēlēja Latvijas kausa finālā, kā arī vairākas sezonas pavadīja UEFA un Intertoto kausu izcīņās. 2009. gadā par spēļu sarunāšanu diskvalificēts no Latvijas Virslīgas un drīz vien arī likvidēts. Pirms 2009. gada sezonas Dinaburg FC un FC Daugava paziņoja par apvienošanos zem viena nosaukuma. 2009. gada 5. oktobrī Latvijas Futbola federācijas valdes sēdē vienbalsīgi nolēma izslēgt Dinaburg FC no LMT Virslīgas, ka arī diskvalificēt kluba prezidentu Oļegu Gavrilovu un galveno treneri Tamazu Pertija no turpmākās darbības Latvijas futbolā (2010. gada 2. jūnijā Tamaza Pertijas diskvalifikācija tika atcelta). Bet dienu vēlāk Dinaburg FC izslēdza Baltijas Futbola līgas. Šādi lēmumi tika pieņemti sakarā ar skandālu, kurā Daugavpils klubu apsūdzēja likmju likšanā uz savām spēlēm un spēļu sarunāšanā, par ko no kompetentām organizācijām, tai skaitā UEFA, tika saņemti nepārprotami pierādījumi. Turklāt Dinaburg FC jau 2007. gadā izslēdza no Baltijas Futbola līgas, tai laikā arī radās aizdomas par rezultāta sarunāšanu. * 2009. gadā klubs tika izslēgts no Virslīgas saistībā ar aizdomām par krāpnieciskām darbībām totalizatoros. Romāns Grigorčuks Aleksandrs Isakovs Artjoms Jaškins Tamazs Pertija Jurģis Pučinskis Nikolajs Rindjuks Māris Smirnovs Vladimirs Žavoronkovs Mihails Ziziļevs Nauris Mackevičs. «"Dinaburg" un "Daugava" apvienojas». Sportacentrs.com (latviešu), 2009-02-09. Skatīts: 2021-08-09. Laimonis Saulītis. «"Dinaburg" izslēgts no Latvijas futbola čempionāta». sportacentrs.com, 05.10.2009.. Skatīts: 2009. gada 7. oktobrī. Andrejs Siliņš. «"Dinaburg" izslēdz arī no Baltijas līgas». sportacentrs.com, 06.10.2009.. Skatīts: 2009. gada 7. oktobrī. Jānis Pārums. «Daugavpils "Dinaburg" tiek izslēgts no Baltijas līgas». sportacentrs.com, 15.03.2007.. Skatīts: 2009. gada 13. decembrī. Oficiālā vietne Latvijas Futbola federācija