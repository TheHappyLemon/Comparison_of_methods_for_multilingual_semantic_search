Līna Mūze-Sirmā (dzimusi Līna Mūze 1992. gada 4. decembrī Smiltenē) ir latviešu vieglatlēte, startē šķēpa mešanas sacensībās. Viņa ir Eiropas U-23 čempione šķēpa mešanā un Latvijas rekordiste junioriem (60,31 m). Šķēpa mešanā trenējas kopš 2005. gada. Pašlaik trenējas pie Zigismunda Sirmā. Iepriekš trenējusies pie Guntara Marksa, Andreja Vaivada un Valentīnas Eidukas un Kimmo Kinnunena (Somija). L. Mūze ir izcīnījusi 6. vietu 2009. gada Pasaules jaunatnes čempionātā ar rezultātu 50,36 m. 2010. gada Pasaules čempionātā junioriem sportiste izcīnīja sudraba medaļu ar jaunu personisko rekordu 56,64 m. Tāpat 2010. gadā kļuva par Latvijas junioru čempioni ar rezultātu 55,28 m. 2011. gada 20. maijā Rīgas atklātajās meistarsacīkstēs jauniešiem L. Mūze uzstādīja Latvijas rekordu šķēpa mešanā junioriem — 58,86 metri. 2011. gada jūlijā izcīnīja sudraba medaļu Eiropas U-20 čempionātā ar rezultātu 55,83 m. 2012. gada Eiropas čempionātā viņa izcīnīja 10. vietu ar rezultātu 55,60 m. 2012. gada jūlijā izpildīja 2012. gada vasaras olimpisko spēļu A normatīvu, sasniedzot arī jaunu personisko rekordu — 61,04 metri. 2012. gada vasaras olimpiskajās spēlēs viņa kvalifikācijā ar 59,91 m tālu metienu ierindojās 13. vietā, tādējādi nekvalificējoties finālam. 2013. gadā kļuva par Eiropas U-23 čempioni. 2013. gada Pasaules čempionātā Maskavā, Krievijā, izcīnīja 14. vietu. 2016. gada 10. jūnijā Valsts prezidenta balvas izcīņā Valmierā L. Mūze ieņēma otro vietu aiz Madaras Palameikas ar jaunu personisko rekordu 62,09 m, kas bija arī izpildīts Riodežaneiro Olimpisko spēļu kvalifikācijas normatīvs. Eiropas čempionātā Amsterdamā kvalifikācijas sacensībās viņa guva smagu traumu, kas sportistei liedza iespēju piedalīties Olimpiskajās spēlēs. 2018. gada 28. jūlijā L. Mūze ar jaunu personīgo rekordu 63,18 metri Daugavas stadionā Rīgā kļuva par Latvijas čempioni, vienlaikus nodrošinot Eiropas čempionāta normatīva izpildi. 2019. gada 18. maijā Dimanta līgas posmā Šanhajā viņa divreiz laboja savu perosnisko rekordu (vispirms 63,89 m 4. metienā, tad vēlreiz 5. metienā 64,87 m) un izcīnīja otro vietu, tādējādi arī kvalificējoties 2020. gada olimpiskajām spēlēm. 2019. gada Pasaules čempionātā Dohā L. Mūze neiekļuva finālā, sasniedzot 27. vietu kopvērtējumā (55,66 m). Tāpat finālsacensībās neizdevās iekļūt 2020. gada vasaras olimpiskajās spēlēs, kas notika 2021. gadā Tokijā, kur ar rezultātu 57,33 m L. Mūze palika 26. vietā, atpaliekot no abām pārējām Latvijas izlases šķēpmetējām. 2022. gada jūnijā L. Mūze izcīnīja otro vietu Dimanta līgas sacensībās Parīzē, šķēpu aizmetot 62,56 m. 2022. gada Pasaules čempionātā Jūdžīnā ar rezultātu 61,26 m izcīnīja sesto vietu, kas bija labākais rezultāts starp Eiropas šķēpmetējām. Tajā pašā gadā Eiropas čempionātā Minhenē ieņēma 7. vietu. 2023. gada Eiropas spēlēs ieguva zelta medaļu ar rezultātu 62,38 metri. 2023. gada Pasaules čempionātā Budapeštā kvalifikācijā sasniedza labāko rezultātu, raidot šķēpu 63,50 metru tālumā, bet finālsacensībās aizmeta 58,43 metrus un ieņēma 9. vietu. L. Mūze daudzus gadus ir pāris ar citu latviešu šķēpmetēju Zigismundu Sirmo, ir precējušies. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 19. jūlijā. «Vienreiz jātrāpa!». Diena.lv. Skatīts: 2012. gada 19. jūlijā. «Sudraba meitene - Līna Mūze». Apollo.lv. Arhivēts no oriģināla, laiks: 2011. gada 8. augustā. Skatīts: 2012. gada 8. jūnijā. Sporta studija. Aizkulises - REplay.lv, 2022-06-08. Atjaunināts: 2022-06-20 «Šķēpmetēja Mūze: Pēdējā dienā ar roku aizķēru aizejošo Londonas vilcienu». Diena.lv. Skatīts: 2012. gada 19. jūlijā. Šķēpmetēja Līna Mūze ar jaunu rekordu kļūst par pasaules vicečempioni, diena.lv Šķēpmetēja Mūze izcīna sudraba medaļu pasaules junioru čempionātā, delfi.lv Mūzei Latvijas junioru rekords šķēpmešanā, sportacentrs.com Mūzei Eiropas U-20 čempionāta sudrabs Šķēpmetēja Mūze izcīna sudraba medaļu Eiropas junioru čempionātā «Ozoliņai - Kovalai sestā vieta Eiropā, Palameika astotā». Sportacentrs.com. Skatīts: 2012. gada 30. jūnijā. «Mūzei A normatīvs, uz Londonu brauks trīs šķēpmetējas». Sportacentrs.com. Skatīts: 2012. gada 8. jūlijā. «Palameika finālā, Mūze paliek pirmā aiz robežas». Sportacentrs.com. Skatīts: 2012. gada 8. augustā. «Šķēpmetēja Mūze kļuvusi par Eiropas U-23 čempioni». Tvnet.lv. Skatīts: 2014. gada 14. janvārī. Prezidenta balvā Palameika labo rekordu, Mūze izpilda normatīvu — fakti un skaitļi Arhivēts 2016. gada 16. jūnijā, Wayback Machine vietnē. prezidentabalva.lv Mūze ar jaunu personīgo rekordu kļūst par Latvijas čempioni šķēpmešanā LSM «Mūze ar jaunu personīgo rekordu Dimanta līgā izcīna otro vietu». Sportacentrs.com (latviešu). 2019-05-18. Skatīts: 2019-05-20. «Mūze sasniedz otro vietu šķēpa mešanā Dimanta līgas posmā Parīzē». www.lsm.lv (latviešu). Skatīts: 2022-06-20. «Šķēpmetēja Mūze iekļūst pasaules čempionāta labāko sešiniekā». sportacentrs.com. Skatīts: 2022. gada 23. jūlijā. «Šķēpmetēja Mūze tiek pie zelta Eiropas spēlēs, Latvijai arī divi sudrabi un bronza». lsm.lv. 2023. gada 25. jūnijs. Skatīts: 2023. gada 3. jūlijā. «Kociņa pēdējā metienu sērijā zaudē medaļu, Mūze-Sirmā paliek devītā». sportacentrs.com. 2023. gada 25. augusts. Skatīts: 2023. gada 25. augustā. Šķēpmetēja Mūze smago traumu ārstēs Latvijā ar mīļotā puiša Sirmā atbalstu jauns.lv Vikikrātuvē par šo tēmu ir pieejami multivides faili. Skatīt: Līna Mūze-Sirmā. Olympedia profils (angliski) LOK profils IAAF profils (angliski) Trach and Field vieglatlētes profils (angliski) IAAF Dimanta līgas profils (angliski) Latvijas vieglatlēta(-es) profils LVS profils LOV profils