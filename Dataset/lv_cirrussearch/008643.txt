Sofija Lorena (Sophia Loren; dzimusi Sofija Villāni Šikolone (itāļu: Sofia Villani Scicolone) 1934. gada 20. septembrī Romā, Itālijā) ir itāļu aktrise. 1962. gadā Lorena ieguva Amerikas Kinoakadēmijas balvu kā labākā aktrise par lomu filmā "Divas sievietes" (La ciociara, 1960). Lorena kļuva par pirmo aktrisi, kas saņem balvu par lomu neangļu valodā. Aktrise saņēmusi apmēram 50 dažādas starptautiskas balvas, tai skaitā Amerikas Kinoakadēmijas balvu, Zelta globusa balvu, Grammy balvu un BAFTA kino balvu. Viņa filmējusies tādās filmās kā Houseboat (1958), El Cid (1961), "Vakar, šodien, rīt" (Ieri, oggi, domani, 1963), "Laulības itāļu gaumē" (Matrimonio all'italiana, 1964), Una giornata particolare (1977). Aktrise saņēmusi pozitīvas kritiķu atsauksmes par lomām filmās Courage (1986), "Vecie īgņas 2" (Grumpier Old Men, 1995), "Deviņi" (2009). 1994. gadā Lorena filmējās Roberta Altmena filmā Prêt-à-Porter, par ko viņu nominēja Zelta globusa balvai 1995. gadā. Tajā pašā gadā aktrise par mūža sasniegumiem saņēma Sesila de Milla balvu. 1999. gadā Amerikas Kinoinstitūts ierindoja Lorenu 21. vietā izcilāko sieviešu kārtas zvaigžņu sarakstā AFI 100 gadi... 100 zvaigznes. "Divas sievietes" (La ciociara, 1960, režisors Vitorio De Sika) El Cid (1961, režisors Entonijs Manns) "Bokačo 70" (Boccaccio '70, 1962, režisors Vitorio De Sika) "Vakar, šodien, rīt" (Ieri, oggi, domani, 1963, režisors Vitorio De Sika) "Laulības itāļu gaumē" (Matrimonio all'italiana, 1964, režisors Vitorio De Sika) The Fall of the Roman Empire (1964, režisors Entonijs Manns) Arabesque (1966, režisors Stenlijs Donens) "Grāfiene no Honkongas" (A Countess from Hong Kong, 1967, režisors Čārlijs Čaplins) "Saulespuķes" (I girasoli, 1970, režisors Vitorio De Sika) The Cassandra Crossing (1976, režisors Džordžs Pens Kosmatoss) Una giornata particolare (1977, režisors Etore Skola) "Gatavs valkāšanai" (Prêt-à-Porter, 1994, režisors Roberts Oltmens) "Deviņi" (Nine, 2009, režisors Robs Māršals) La vita davanti a sé (2020, režisors Eduardo Ponti) Stephen Gundle. Bellissima: feminine beauty and the idea of Italy. Yale University Press, 2007. 157. lpp. ISBN 0-300-12387-6. «America's Greatest Legends». Amerikas Kinoinstitūts. Arhivēts no oriģināla, laiks: 2011. gada 16. jūlijā. Skatīts: 2013. gada 24. jūlijā. Vikikrātuvē par šo tēmu ir pieejami multivides faili. Skatīt: Sofija Lorena. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Lielās Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)