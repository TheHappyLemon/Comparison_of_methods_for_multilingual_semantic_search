Luna-2 (krievu: Луна-2 — "Mēness-2") bija pirmais kosmiskais aparāts, kas sasniedzis Mēness virsmu, otrā PSRS Luna programmas automātiskā starpplanētu stacija, kas veiksmīgi palaista. Oficiālajā TASS paziņojumā zonde tika saukta par "otro padomju kosmisko raķeti", nosaukums Luna-2 tai tika piešķirts vēlāk. Luna-2 bija septītais un pēdējais aparāts E-1 sērijā, kas tika veidoti, lai ietriektos Mēnesī. Visi iepriekšējie mērķi nesasniedza. Luna-2 tika palaista 1959. gada 12. septembrī 06:39:42 UTC. 12. septembrī 18:39:42 UTC 152 000 km attālumā no Zemes no raķetes pēdējās pakāpes tika izlaists nātriju, tādējādi veidojot mākslīgu gāzes mākoni. No Zemes mākoni novēroja aptuveni 4 minūtes Alma-Ata observatorijā un no Tu-4 bumbvedēja, kas bija aprīkots ar teleskopu un lidoja 10 km augstumā. 1959. gada 13. septembrī 21:02:24 UTC Luna-2 ietriecās Mēness virsmā uz austrumiem no Skaidrības jūras pie Aristīda, Arhimēda un Autolycus krātera. 1959. gada 15. septembrī PSRS vadītājs Ņikita Hruščovs devās uz ASV, kur viņš aktīvi izmantoja ziņu par Mēness sasniegšanu. ASV prezidentam Dvaitam Eizenhaueram viņš uzdāvināja Luna-2 lodveida vimpeļu kopiju. Lunar Impact (angliski) Vikikrātuvē par šo tēmu ir pieejami multivides faili. Skatīt: Luna-2. The Mission of Luna 2 Arhivēts 2019. gada 18. februārī, Wayback Machine vietnē. (angliski)