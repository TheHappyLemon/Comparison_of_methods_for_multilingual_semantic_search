Benijs Urkidess (dzimis 1952. gada 20. jūnijā) ir ASV kikbokseris, cīņas skatu horeogrāfs TV filmās un aktieris. Urkidess ir seškārtējais pasaules čempions kikboksā vieglajā svarā un karjeras laikā nav zaudējis nevienā cīņā. Turklāt Urkidess ir pazīstams arī kā sporta ilgdzīvotājs — viņa karjera ringā ilgusi 27 gadus (pēc dažiem avotiem — 24). Laika periodā no 1974. līdz 1993. gadam aizvadīja 53 cīņas, nezaudējot nevienā no tām. Žurnāls Black Belt 1978. gadā piešķīra Urkidesam titulu «Gada cīnītājs». Benijs Urkidess piedzima un izauga Losandželosā, Kalifornijā. Māte — cīkstone, ar kuru Benijs vienmēr ir lepojies un kurai pēc viņa paša teiktā, bija liela nozīme viņa sportista karjerā.), tēvs — bokseris. Izcelsme ir dažāda — ir spāņu saknes, rados ir amerikāņu indiāņi.Sācis boksēties jau 3 gadu vecumā, bet no 5 gadu vecuma sāka piedalīties turnīros ringā. «Citiem bērniem rotaļlietas bija spēļu mašīnītes, — stāsta Urkidess. — Bet man — boksa cimdi». 20 gadu garumā savā karjerā piedalījās dažādās kikboksa versijās un federācijās (NKL, WPKO, PKA, WKA, AJKBA, KATOGI, NJPW и MTN) un izcīnīja rekordlielu uzvaru skaitu (63) (lai gan daži avoti dod skaitli 58 uzvaras, un 57 uzvaras). Benijs ir izmēģinājis sevi arī kā aktieris, īpaši slavenas ir viņa ļaundara lomas filmās ar Džekiju Čanu galvenajā lomā, kurās nu jau leģendāri kļuvuši abu kautiņi filmu beigās. Urkidesam ir deviņas melnās jostas 9 dažādos cīņas mākslu veidos: džudo, kempo, karatē šotokan, tekvondo, lima lama, kunfu (stilā — "baltā dzērve"), džiudžitsā, aikido un karatē. Urkidess ir vairāku grāmatu un filmu autors, kur apmāca cīņas mākslās. Tagad Urkidess turpina trenēt cilvēkus savā Holivudas klubā Kalifornijā. Benijs ir pats sava cīņas stila — Ukidokan karatē dibinātājs, un šis stils Japānā tiek atzīts par oficiālu cīņas mākslu. Benijs Urkidess ir precējies. Sportista sievu sauc Sāra. Pārim ir meita Monika. Tāpat kā pats Benijs, gan sieva, gan meita nodarbojas ar kikboksu un aizvada nodarbības viņa klubā. Reiz intervijā Urkidess paziņoja, ka viņa dzīvē eksistē trīs sievietes: māte, sieva un meita. Pasaules čempions WSAMA versijā Pasaules čempions vieglajā svarā NKL versijā Pasaules čempions vieglajā svarā WPKO versijā Pasaules čempions vidējā svarā WKA versijā Pasaules čempions vieglajā svarā PKA versijā Pasaules čempions vieglajā svarā WKA versijā Pasaules čempions supervieglajā svarā WKA versijā Pasaules čempions pusvidējā svarā WKA versijā An Interview with Benny «The Jet» Urquidez Arhivēts 2009. gada 16. februārī, Wayback Machine vietnē. Intervija ar Beniju Urkidesu (angliski) Benny Urquidez Ring Record at Official Site Arhivēts 2008. gada 26. jūnijā, Wayback Machine vietnē. Benija Urkidesa cīņas statistikas oficiālā tīmekļa vietne (angliski) «Benny Urquidez Biography on Completemartialarts.com». Arhivēts no oriģināla, laiks: 2010. gada 5. jūlijā. Skatīts: 2010. gada 3. decembrī. The Official Site of Benny «The Jet» Urquidez Arhivēts 2008. gada 5. jūlijā, Wayback Machine vietnē. Oficiālā Benija Urkidesa tīmekļa vietne] (angliski) Oficiālā Benija Urkidesa tīmekļa vietne (angliski) Benija Urkidesa YouTube kanāls (angliski) Benija Urkidesa kautiņš ar Džekiju Čanu filmā «Ēdnīca uz riteņiem» Benija Urkidesa cīņu fragmenti Youtube.com