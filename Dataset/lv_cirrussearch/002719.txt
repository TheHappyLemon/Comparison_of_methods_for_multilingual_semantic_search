Māzerefekts ir dažu miglāju mikroviļņu starojuma pastiprināšanās sakarā ar inducētā starojuma rašanos miglāja molekulās. Molekulu (OH, H2O, SiO, u.c.) ierosmes avots parasti ir kāda tuvumā esoša spoža zvaigzne. Kosmiskajam māzer starojumam raksturīga liela starojuma intensitāte un niecīgs spektrāllīnijas platums. Izcelsme — angļu vārds "maser" (Microwave Amplification by the Stimulated Emission of Radiation, jeb "mikroviļņu pastiprināšana ar inducētu starojumu).