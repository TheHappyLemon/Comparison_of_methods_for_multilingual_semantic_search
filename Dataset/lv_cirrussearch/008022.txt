Vulva (latīņu: vulva) ir sievietes ārējā jeb redzamā dzimumorgānu daļa. Šo terminu attiecina ne tikai uz sieviešu dzimumorgāniem, bet vispārēji arī uz citu zīdītāju mātīšu dzimumorgāniem. Vulvu veido kaunuma lūpas (labia) un klitors. Cilvēku anatomijā, nevis dzīvnieku anatomijā, pie vulvas pieskaita arī maksts priekštelpu (vestibulum vaginae). Urīnizvadkanāls no urīnpūšļa noslēdzas vulvā, arī maksts savieno vulvu ar dzemdi. Vulva ir dzimumorgāna zinātniskais nosaukums; bieži vien tā tiek saukta citādos vārdos, kas ir nepieklājīgi, rupji vai erotiski.