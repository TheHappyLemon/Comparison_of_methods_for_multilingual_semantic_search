Šis raksts ir par radiācijas mērvienību. Par citām jēdziena Kirī nozīmēm skatīt nozīmju atdalīšanas lapu. Kirī (saīsinājums Ci) ir novecojusi radioaktivitātes mērvienība. 1 kirī ir tāda dotā vielas daudzuma aktivitāte, kurā 1 sekundes laikā notiek 3,7·1010 radioaktīvās sabrukšanas. Sākotnēji kirī tika definēts kā tāda radona-222 (tā sauktās rādija emanācijas) daudzuma radioaktivitāte, kurš atrodas radioaktīvās sabrukšanas līdzsvarā ar 1 gramu rādija-226. Mērvienība nosaukta par godu franču fiziķiem Pjēram Kirī un Marijai Sklodovskai-Kirī. Oficiāli sākta lietot 1910. gadā. 1 kirī precīzi atbilst 3,7·1010 bekereliem (SI mērvienībām) jeb 37 gigabekereliem (GBq); 1 mikrokirī (μCi) — 37 000 bekereliem. 1 bekerels vienāds ar 2,7027·10−11 kirī.