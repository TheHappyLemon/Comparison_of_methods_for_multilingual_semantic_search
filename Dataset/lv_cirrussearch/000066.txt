Šis raksts ir par dzelzceļa staciju. Par pilsētu skatīt rakstu Saldus. Saldus ir dzelzceļa stacija, kas atrodas Saldus pagastā, 2,5 km uz ziemeļiem no Saldus pilsētas centra. Pie stacijas ir apdzīvota vieta Saldus stacija. Stacija atrodas dzelzceļa līnijas Jelgava—Liepāja 67. kilometrā. Saldū pietur pasažieru vilcieni Rīga—Liepāja un Liepāja—Rīga. No 31.07.2023. vilcieni kursē abos virzienos vienu reizi katru dienu, svētdienās abos virzienos divas reizes. Stacijā biļešu kase ir slēgta. Stacija atklāta 1928. gada 10. augustā. 1931. gadā pēc profesora Pētera Federa (1868—1936) projekta uzbūvēta divstāvu stacijas ēka. Dīzeļvilciens caur Saldu uz Liepāju no 2015. gada vasaras kursēja tikai piektdienās, bet virzienā uz Rīgu tikai svētdienās. No 2019. gada sakarā ar dzelzceļa infrastruktūras maksas samazināšanos vilciens caur Saldu katrā virzienā kursē divas reizes nedēļā. No 31.07.2023. notiek regulāra pasažieru vilcienu kustība katru dienu. Saldus stacijas ēka 2012. gadā Saldus stacijas Jelgavas virziena sliežu kopsavienojums. Pa kreisi Saldus stacijas ūdenstornis, tālāk Saldus stacijas ēka Kravas sastāvi Saldus stacijā «Biļešu kasu darba laiki». vivi.lv (latviešu). Skatīts: 2024-02-05. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 156. lpp. ISBN 978-9984-38-698-0 Apstiprina jaunu vilcienu reisu izveidošanu starp Liepāju un Rīgu Saldus dzelzceļa stacijas stāsts YouTube