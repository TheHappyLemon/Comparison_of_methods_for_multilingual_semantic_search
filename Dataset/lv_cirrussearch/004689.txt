Saadi (persiešu: سعدی, Saʿdī; dzimis 1184. gadā Šīrāzā, miris 1283. vai 1291. gadā) bija izcils persiešu viduslaiku dzejnieks. Saadi dzimis Šīrāzā, Persijā. No 1195. līdz 1226. gadam viņš Bagdādē studējis arābu literatūru un islāma zinātnes. Saadi ir pazīstams arī kā sūfistu domātājs. Saadi daudz apceļojis islāma zemes: apmeklējis Sīriju, Palestīnu, Jemenu, Turciju, Ēģipti un citas zemes. Iespējams, kādu laiku viņš pavadījis arī krustnešu gūstā. Saadi miris dzimtajā pilsētā Šīrāzā. Pastāv neskaidrības par viņa nāves īsto laiku. Saadi nozīmīgākie darbi ir dzeju un prozu apvienojošās grāmatas "Augļu dārzs" (Bostan, 1275), "Rožu dārzs" (Gulistan, 1258), kā arī dzejas krājums "Dīvāns" (Divan). Pirmais, kas ar Saadi darbiem iepazīstināja Eiropu, bija francūzis Andrē di Riērs, kas 1634. gadā publicēja daļēju "Rožu dārza" tulkojumu. 1654. gadā Ādams Oleāriuss vācu valodā pilnībā publicēja gan "Augļu dārzu", gan "Rožu dārzu". Latviešu valodā ir izdots "Rožu dārzs" Ulda Bērziņa atdzejojumā (1983). "Rožu dārzs" (angļu valodā) Arhivēts 2011. gada 4. jūnijā, Wayback Machine vietnē. Saadi biogrāfija (angļu valodā)