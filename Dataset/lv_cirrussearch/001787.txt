Eimija Džoja Viljamsa (angļu: Amy Joy Williams; dzimusi 1982. gada 29. septembrī Kembridžā, Lielbritānijā) ir angļu skeletoniste, 2010. gada Vankūveras Olimpisko spēļu zelta medaļas ieguvēja. Sākotnēji trenējusies vieglatlētikā, specializējusies 400 m skrējienā. Kopš 2002. gada nodarbojas ar skeletonu. Pirmajās lielajās starptautiskajās sacensībās - 2009. gada Pasaules čempionātā Leikplesidā E. Viljamsa izcīnīja otro vietu. Savukārt zelta medaļa Vankūveras Olimpiskajās spēlēs bija ne vien viņas pirmā nozīmīgā uzvara, bet arī pirmā individuālā zelta medaļa ziemas olimpiskajās spēlēs Lielbritānijas sportistiem kopš 1980. gada. Eimijas Viljamsas oficiālā mājaslapa