Andešs Frisks (zviedru: Anders Frisk, dzimis 1963. gada 18. februārī Gēteborgā) ir zviedru futbola tiesnesis, pēc profesijas apdrošināšanas aģents. Tika uzskatīts par vienu no labākajiem tiesnešiem Eiropas futbolā. 18 gadu laikā tiesājis 118 starptautiskās spēles, arī 2000. gada Eiropas čempionāta finālspēli starp Francijas un Itālijas komandām. 2004. gada 15. septembrī Romā mačā starp AS Roma un Dinamo Kijeva līdzjutēja mests priekšmets ievainoja Frisku, vēlāk AS Roma par sodu tika ieskaitīts zaudējums ar 0-3. 2005. gada 12. martā Frisks beidza futbola tiesneša gaitas, savu demisiju paskaidrojot ar nāves draudiem sev un savai ģimenei. Tiek uzskatīts, ka draudus izteica Chelsea fani, jo bija neapmierināti par tiesneša darbību UEFA Čempionu līgas mačā ar FC Barcelona.