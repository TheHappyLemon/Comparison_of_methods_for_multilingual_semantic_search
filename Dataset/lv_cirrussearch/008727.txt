Dmitrijs Korobovs (baltkrievu: Дзмітрый Мікалаевіч Корабаў, krievu: Дмитрий Николаевич Коробов; dzimis 1989. gada 12. martā) ir baltkrievu hokejists, aizsargs, Baltkrievijas hokeja izlases dalībnieks. Pašlaik (2020) spēlē Kontinentālās hokeja līgas kluba Ufas "Salavat Julajev" rindās. Savu profesionālā spēlētāja karjeru Korobovs uzsāka 2006. gadā, kad spēlēja Baltkrievijas Ekstralīgas klubā HK Gomeļa. Tā rindās viņš spēlēja līdz 2007.—08. sezonas noslēgumam, taču 2008.—09. sezonā aizvadīja 12 spēles Minskas "Dinamo" rindās, atlikušo sezonas daļu aizvadot tās fārmklubā. 2010.—11. sezonā Korobovs bija izcīnījis jau pamatsastāva vietu "Dinamo" rindās, klubā aizvadot 31 spēli. 2012. gada maijā hokejists pievienojās Jaroslavļas "Lokomotiv", taču jau drīz līgumu ar klubu lauza, 2. augustā noslēdzot divvirzienu līgumu ar Tampabejas "Lightning". 2012.—13. un 2013.—14. gada sezonas aizvadīja AHL vienībā Sirakjūsas "Crunch". 2013.—14. gada sezonā trīs spēles aizvadīja arī "Lightning" rindās NHL. 2014. gada jūlijā atgriezās KHL, pievienojoties Mitišču "Atlant" rindām. "Atlant" rindās aizvadīja vienu sezonu, taču tad pievienojās Maskavas "Spartak". 2016. gada maijā noslēdza līgumu ar Minskas "Dinamo". Baltkrievijas izlases rindās spēlējis 2009., 2011., 2012. un 2014. gada Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)