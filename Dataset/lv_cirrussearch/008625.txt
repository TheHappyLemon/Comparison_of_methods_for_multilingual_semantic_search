Dāvis Bertāns (dzimis 1992. gada 12. novembrī Valmierā) ir latviešu basketbolists, spēlē vieglā uzbrucēja un spēka uzbrucēja pozīcijās, Latvijas basketbola izlases dalībnieks. No 2024. gada 8. februāra pārstāv Nacionālās basketbola asociācijas (NBA) klubu Šarlotas "Hornets", iepriekš spēlējis citās NBA komandās Sanantonio "Spurs" un Vašingtonas "Wizards", Dalasas "Mavericks", Oklahomsitijas "Thunder", kā arī Spānijas ACB līgas klubā Laboral Kutxa. 2011. gada NBA draftā D. Bertānu otrajā kārtā ar kopējo 42. numuru izraudzījās Indiānas "Pacers", tādējādi viņš kļuva par otro pasaules spēcīgākajā basketbola līgā draftēto latviešu spēlētāju pēc Andra Biedriņa. Uzreiz pēc drafta spēlētājs tika aizmainīts uz citu klubu Sanantonio "Spurs", kura sastāvā piedzīvoja NBA debiju 2016.—2017. gada NBA sezonā. D. Bertāns bērnību pavadījis Rūjienā, kur sācis trenēties basketbolā un spēlējis vietējā komandā LJBL. Pēc tam pārcēlies uz Rīgu. Viņa brālis Dairis arī ir profesionāls basketbolists, spēlējis Latvijas izlasē, Eirolīgā un NBA. Sportisti bijuši arī Dāvja vecāki: tēvs Dainis agrāk bijis basketbolists, tagad — treneris, bet māte Dina Bertāne bija augsta līmeņa airētāja, tagad — sporta skolotāja. 2008. gadā D. Bertāns triumfēja Eiropas jaunatnes basketbola līgas U-17 superfinālā. Divas reizes "BA Rīga" sastāvā uzvarēja Latvijas jaunatnes basketbola līgā. 2008.—2009. gada sezonā viņš "DSN/Rīga" komandas (pašlaik "BAA Rīga") sastāvā guva uzvaru LBL 2. divīzijā. 2010. gadā D. Bertāns tika nominēts Latvijas Gada balvai sportā nominācijā "Gada uzlecošā zvaigzne", taču šo balvu ieguva futbolists Artjoms Rudņevs. 2010. gada novembrī D. Bertāns parakstīja līgumu ar vienu no slavenākajiem Slovēnijas klubiem Ļubļanas "Union Olimpija", taču viņa iepriekšējais klubs "BK Barons" nevēlējās dot brīvlaišanas atļauju, tādējādi neļaujot basketbolistam spēlēt Slovēnijas kluba sastāvā. 2011. gada janvārī domstarpības tika atrisinātas. Sezonas turpinājumā viņš spēlēja "Union Olimpija" fāmklubā Škofja Lokas "LTHcast Mercator". Janvāra sākumā basketbolists uzvarēja Slovēnijas līgas slam-dunk konkursā. Par iepriekšējās sezonas sasniegumiem D. Bertāns tika atzīts par 2010. gada 12. labāko jauno basketbolistu Eiropā. 2010. gada aprīlī D. Bertāns piedalījās prestižajā Nike Hoop Summit spēlē, kur tiekas labākie ASV un pārējās pasaules jaunie basketbolisti. Spēlē viņš guva astoņus punktus un savāca divas atlēkušās bumbas. 2011. gada aprīlī Ļubļanas "Union Olimpija" ar D. Bertānu sastāvā izcīnīja otro vietu Adrijas līgā. 2011. gada 23. aprīlī spēlētāja aģenta Artūra Kalnīša Twitter mikroblogā parādījās informācija par to, ka D. Bertāns ir pieteicies 2011. gada NBA draftam. Saskaņā ar populārās drafta apskatu interneta vietnes NBADraft.net vērtējumu viņam jau pirms darfta tika paredzētas labas izredzes tikt draftētam. Aptuveni 20 dienas pirms drafta tika prognozēta 21. vieta (pirmās kārtas izvēle), 10 dienas pirms drafta prognoze noslīdēja līdz 33. vietai (otrā kārta), savukārt jau piecas dienas pirms drafta viņam atkal tika prognozēta pirmās kārtas izvēle (27. numurs). 2011. gada jūnija sākumā D. Bertāns saņēma Valdemāra Baumaņa kausu kā valsts labākais jaunais basketbolists. 2010.—2011. gada Slovēnijas līgas finālā kopā ar Ļubļanas "Union Olimpija" izcīnīja sudraba medaļu. Uzreiz pēc Slovēnijas līgas finālsērijas noslēguma viņš piedalījās jauno basketbolistu nometnē Trevizo, Itālijā, kur parasti Eiropas spēlētāji atrādās NBA klubu skautiem pirms drafta. Tā kā aptuveni 10 dienas pirms drafta viņam tika prognozēta izvēle otrās kārtas sākumā, tad līdz 13. jūnijam pastāvēja iespēja atsaukt dalību no drafta, taču D. Bertāns izlēma neatsaukt dalību tajā. 23. jūnijā notikušajā NBA draftā, pretēji iepriekš prognozētajai izvēlei pirmajā kārtā, D. Bertānu otrajā kārtā Indiānas "Pacers" izraudzījās ar kopējo 42. kārtas numuru, taču tiesības uz viņu tika atdotas Sanantonio "Spurs". Izraudzīšana drafta otrajā kārtā basketbolistam negarantē līgumu ar klubu. Pats D. Bertāns atzina, ka 2011.—2012. gada sezonu aizvadīs "Union Olimpija" kluba sastāvā. Īsi pēc 2012. gada sākuma tika paziņots, ka D. Bertāns ir pievienojies Serbijas līgas klubam Belgradas "Partizan". Tā sastāvā izcīnījis 2012. gada Korača kausu. Tāpat 2012. gada jūnijā "Partizan" sastāvā izcīnīja Serbijas čempiontitulu. 2012. gada decembrī viņš tika paziņots starp kandidātiem uz FIBA Eiropas gada labākā jaunā spēlētāja balvu, taču kopējā balsojumā ierindojās 5. vietā. 2013. gada februārī sasniedza Korāča kausa izcīņas finālu (finālā guva 10 punktus). 2012.—2013. gada sezonā D. Bertāns "Partizan" sastāvā izcīnīja uzvaru Adrijas līgā. Viņš finālā guva 15 punktus, turklāt bija komandas rezultatīvākais spēlētājs turnīra pēdējās piecās spēlēs. Tāpat D. Bertāns "Partizan" sastāvā šajā sezonā otro reizi savā karjerā izcīnīja Serbijas čempiontitulu. Finālsērijas pēdējā spēlē guva savainojumu, viņam tika konstatēts ceļgala krustenisko saišu plīsums. 2013.—2014. gada sezonā viņš kluba sastāvā izcīnīja trešo Serbijas čempiontitulu pēc kārtas, Eirolīgā tika sasniegta Top 16 turnīra fāze un Adrijas līgā — pusfināls. Pēc sezonas Dāvis lauza līgumu ar klubu, ko pastāvīgi mocīja finanšu problēmas, kļūstot par brīvo aģentu. 2014. gada jūlijā D. Bertāns noslēdza trīs gadu līgumu ar Spānijas ACB līgas klubu Laboral Kutxa, kā tobrīd saucās Vitorijas klubs "Saski Baskonia". 2016. gada vasarā D. Bertāns noslēdza divu gadu līgumu ar NBA komandu Sanantonio "Spurs", kas bija ieguvusi tiesības uz spēlētāju pēc 2011. gada NBA drafta. 2016.—2017. gada NBA sezonas pirmajā spēlē pret Goldensteitas "Warriors" D. Bertāns debitēja NBA, trāpot abus savus metienus un gūstot 5 punktus. Novembrī viņš aizvadīja rezultatīvu spēli NBA Attīstības līgā, kļūdams par pirmo Latvijas basketbolistu, kas spēlējis šajā līgā, taču pēc vienas spēles atgriezās "Spurs" sastāvā. 24. novembra uzvarā pār Šarlotes "Hornets" (119—114) D. Bertāns trāpīja visus 4 izpildītos metienus un guva 11 punktus, uzstādot līdzšinējo NBA karjeras rekordu. 26. novembrī uzvarā pret Bostonas "Celtics" (109—103) D. Bertāns uzlaboja savu karjeras rezultativitātes rekordu līdz 15 punktiem, bet 7. janvāra uzvarā pār Šarlotas "Hornets" (102—85) — līdz 21 punktam (iemesti 4 no 5 trīspunktu metieniem), pirmo reizi būdams spēles rezultatīvākais "Spurs" basketbolists. D. Bertāns devās laukumā 67 regulārā čempionāta spēlēs (tai skaitā 6 spēlēs sākumsastāvā). 2016.—2017. gada NBA sezonas izslēgšanas spēlēs D. Bertāns ar "Spurs" savā otrajā NBA karjeras sezonā sasniedza Rietumu konferences finālsēriju (pret Goldensteitas "Warriors", kurā nākamajiem čempioniem piekāpās ar 0—4), kļūdams par pirmo latviešu basketbolistu NBA, kam izdevies šāds sasniegums. 2017.—2018. gada NBA sezonā D. Bertāns turpināja spēlēt "Spurs" sastāvā, nedaudz uzlabojot statistikas rādītājus, salīdzinot ar debitanta sezonu. Viņš devās laukumā 77 regulārā čempionāta spēlēs (tai skaitā 10 spēlēs sākumsastāvā). "Spurs" sezonas noslēgumā atkal kvalificējās play-off spēlēm, un jau pirmajā spēļu kārtā D. Bertāns kļuva par visu laiku visvairāk izslēgšanas spēlēs piedalījušos latviešu basketbolistu (iepriekšējais rekordists ar 14 spēlēm bija Andris Biedriņš). 2018. gadā D. Bertāns noslēdza jaunu līgumu ar Sanantonio "Spurs", kura ietvaros divās sezonās saņēma 14,5 miljonus dolāru, tādējādi uz vienu sezonu kļūdams par vislabāk atalgoto latviešu sportistu. 2018. gada 8. janvārī viņš uzstādīja karjeras rezultativitātes rekordu, gūstot 28 punktus spēlē pret Sakramento "Kings". 2019. gada vasarā triju komandu maiņas darījumā D. Bertāns nonāca Vašingtonas "Wizards", bet "Spurs" sastāvā nokļuva Demars Kerols. "Wizards" sastāvā D. Bertāns nostiprināja savu izcila trīspunktu metienu speciālista reputāciju, kļūstot par komandas otro rezultatīvāko spēlētāju (aiz Bredlija Bīla), lai gan laukumā pārsvarā devās kā rezervists, un labojot savus individuālos rekordus. 2019. gada 10. decembrī spēlē pret Šarlotas "Hornets" viņš iemeta 8 trīspunktu metienus, kopā spēlē gūstot 32 punktus, kas bija jauns spēlētāja rezultativitātes rekords. D. Bertāns piedalījās trīspunktu metienu konkursā 2020. gada NBA Visu Zvaigžņu spēles nedēļas nogales ietvaros, iekļūstot finālā, kur palika trešais (uzvarēja Badijs Hīlds). Covid-19 pandēmijas ietekmētajā 2019.—2020. gada NBA sezonā pēdējais regulārās sezonas posms un izslēgšanas spēles notika vienkopus Orlando, taču D. Bertāns izlēma tajās nepiedalīties, paziņojot par to pats pirmais starp NBA basketbolistiem. Iemesls šādam lēmumam bija "Wizards" niecīgās iespējas kvalificēties izslēgšanas spēlēm un spēlētāja nevēlēšanās riskēt ar traumām sezonas noslēgumā, jo pēc šīs sezonas viņš kļuva par brīvo aģentu, kas nozīmēja jauna, domājams, liela, līguma noslēgšanu. Komanda atbalstīja spēlētāja lēmumu, taču, atbilstoši līgumam, viņš, nepiedaloties šajās spēlēs, zaudēja ievērojamu naudas summu. 2020. gada 21. novembrī D. Bertāns noslēdza jaunu līgumu ar "Wizards", kas paredz 80 miljonus dolāru lielu atalgojumu piecu gadu laikā. Šis ir otrais ienesīgākais līgums Latvijas sporta vēsturē aiz cita basketbolista Kristapa Porziņģa noslēgtā. 2021. gada 17. februāra uzvarā pār Denveras "Nuggets" (130—128) D. Bertāns iemeta 9 no 11 trīspunktu metieniem, uzstādot savu karjeras rezultativitātes rekordu — 35 punkti, kā arī savdabīgu NBA rekordu kā vienīgais spēlētājs, kurš iemetis vairāk nekā 30 punktu spēlē, neizpildot nevienu divpunktu metienu. Kopā sezonā viņš iemeta 146 trīspunktu metienus, kas bija trešais lielākais skaits starp visiem līgas spēlētājiem. 2022. gada februārī, īsi pirms spēlētāju maiņu perioda beigām, D. Bertāns tika aizmainīts uz Dalasas "Mavericks" kopā ar Spenseru Dinvidī maiņas darījumā pret citu latviešu basketbolistu Kristapu Porziņģi ("Wizards" ieguva arī otrās kārtas drafta izvēli). 2021.—2022. gada NBA sezonas izslēgšanas spēlēs D. Bertāns ar "Mavericks" konferences pusfinālā septiņu spēļu sērijā ar 4—3 pieveica līgas regulārās sezonas čempionus Fīniksas "Suns" un sasniedza Rietumu konferences finālsēriju, kurā piekāpās Goldensteitas "Warriors" ar 1—4. Tādējādi otro reizi karjerā D. Bertāns nonāca izslēgšnas spēļu trešajā kārtā un pēc šīs sezonas bija piedalījies 45 NBA play-off spēlēs, kas ir vairāk nekā visiem pārējiem Latvijas basketbolistiem kopā. 2023. gada jūnijā D. Bertāns tika aizmainīts uz Oklahomasitijas "Thunder" maiņas darījumā, kurā bija iesaistītas arī šīgada drafta izvēles, kā rezultātā Dalasas komanda uzlaboja savu šīgada drafta izvēles pozīciju no 12. uz 10. vietu. 2024. gada februārī, īsi pirms darījumu termiņa beigām, D. Bertāns tika aizmainīts uz vienu no vājākajām līgas komandām Šarlotas "Hornets", kurp devās kopā ar Tre Mannu un Vasiliji Miciču, kā arī vairākām nākotnes drafta izvēlēm, apmaiņā pret Gordonu Heivardu. 2007. gadā Latvijas U-15 izlases sasavā piedalījies Eiropas Jaunatnes olimpiādē Serbijā. 2008. gada Eiropas čempionātā U-16 vecuma izlasēm D. Bertāns vidēji spēlē guva 9,6 punktus, savāca 3,9 atlēkušās bumbas un atdeva 0,4 rezultatīvas piespēles. Latvija čempionātā izcīnīja 10. vietu. 2010. gada Eiropas U-18 čempionātā viņš kopā ar Latvijas izlasi izcīnīja trešo vietu, kā arī tika iekļauts turnīra simboliskajā izlasē. D. Bertāns vidēji spēlē guva 14,8 punktus, savāca 7,7 atlēkušās bumbas un atdeva 1,1 rezultatīvu piespēli. Tāpat viņš bija Latvijas izlases rezultatīvākais basketbolists ar gūtiem 24 punktiem spēlē par trešo vietu. D. Bertāns tika iekļauts Latvijas izlases sastāvā 2011. gada Pasaules U-19 čempionātā, kas norisinājās Latvijā. Čempionātā Latvijas izlase izcīnīja 10. vietu. Pats D. Bertāns turnīrā vidēji spēlē guva 15,3 punktus, savāca 6,4 atlēkušās bumbas un atdeva 1,6 rezultatīvas piespēles. 2011. gadā D. Bertāns pirmo reizi tika iekļauts nacionālās pieaugušo izlases kandidātu lokā startam 2011. gada Eiropas čempionātā, 24. augustā tika paziņots, ka viņš ir iekļauts izlases sastāvā startam pašā finālturnīrā. Finālturnīrā Latvijas izlase neizcīnīja nevienu uzvaru, paliekot 22. vietā čempionāta kopvērtējumā. Tajā viņš vidēji spēlē laukumā pavadīja apmēram 12 minūtes, guva 5,6 punktus (kopā 28 punktus), divpunktu metienus izmeta ar 70% precizitāti, izcīnīja 2,0 atlēkušās bumbas un atdeva 0,2 rezultatīvas piespēles. D. Bertāns ir dzimis 1992. gada 12. novembrī Valmierā, taču bērnību pavadījis Rūjienā, kur sācis trenēties basketbolā. Pēc tam pārcēlies uz Rīgu, kur absolvējis Rīgas Valsts 3. ģimnāziju. D. Bertāna brālis Dairis arī ir profesionāls basketbolists, Latvijas izlases dalībnieks, bet tēvs Dainis agrāk bijis gan basketbolists, gan airētājs, tagad ir treneris, arī māte Dina ir bijusi sportiste un nodarbojusies ar airēšanu (dzimusi Dina Šēfere, 1986. gadā Pasaules junioru čempionātā izcīnīta sudraba medaļa divniekā). 2017. gada vasarā D. Bertāns apprecējās ar Annu Sonku (pēc kāzām Bertāni), ar ko kopā bija jau vairāk nekā trīs gadus. 2018. gada 12. decembrī paziņots, ka pārim piedzimusi meita. Klubi 2009: 1. vieta "DSN/Rīga" komandas sastāvā LBL 2. divīzijā. 2011: 2. vieta Ļubļanas "Union Olimpija" komandas sastāvā Adrijas līgā. 2011: 2. vieta Ļubļanas "Union Olimpija" komandas sastāvā Slovēnijas līgā. 2012: izcīnīts Korača kauss Belgradas "Partizan" komandas sastāvā. 2012: 1. vieta Belgradas "Partizan" komandas sastāvā Serbijas līgā. 2013: sasniegts Korača kausa fināls Belgradas "Partizan" komandas sastāvā. 2013: 1. vieta Adrijas līgā Belgradas "Partizan" komandas sastāvā. 2013: 1. vieta Belgradas "Partizan" komandas sastāvā Serbijas līgā. 2014: 1. vieta Belgradas "Partizan" komandas sastāvā Serbijas līgā. Izlase 2010: 3. vieta Eiropas U-18 čempionātā Lietuvā. 2011: 10. vieta Pasaules U-19 čempionātā Latvijā. 2011: 22. vieta Eiropas čempionātā Lietuvā. Individuāli 2010: 12. vieta balsojumā par labāko jauno Eiropas basketbolistu. 2011: uzvara Slovēnijas līgas slam-dunk konkursā. 2011: Valdemāra Baumaņa kauss. 2012: 5. vieta balsojumā par labāko jauno Eiropas basketbolistu. «"Latvijas lāzers" - fani aicina Bertānu iekļaut NBA trīspunktu metienu konkursā». TVNET (latviešu). 2019-01-29. Skatīts: 2019-01-30. https://sportacentrs.com/basketbols/nba/davis_bertans/08022024-no_rietumu_lideres_uz_austrumu_apaksgalu_ «Dāvis Bertāns». baariga.lv. Skatīts: 2011. gada 15. jūnijā.[novecojusi saite] Andrejs Siliņš. «Dāvis Bertāns: "Mērķis - uzvara katrā spēlē"». sportacentrs.com, 2010. gada 19. jūlijā. Skatīts: 2011. gada 15. jūnijā. «Davis Bertans». regeneracomsports.com. Skatīts: 2011. gada 15. jūnijā. (angliski) «Bertāns uzvar Slovēnijas Zvaigžņu spēles 'slam dunk' konkursā un gaida debiju 'Union Olimpija'». delfi.lv. 2011. gada 3. janvārī. Skatīts: 2011. gada 15. jūnijā. Jānis Pārums. «﻿Paziņoti "Latvijas Gada balvas sportā 2010" nominanti». sportacentrs.com, 2010. gada 2. decembrī. Skatīts: 2011. gada 7. jūlijā. «Zināmi "Latvijas Gada balvas sportā 2010" nominanti». tvnet.lv. 2010. gada 2. decembrī. Skatīts: 2011. gada 7. jūlijā. Valdis Bērziņš. «Latvijas gada sportisti - Martins Dukurs un Ineta Radeviča». sportacentrs.com, 2010. gada 23. decembrī. Skatīts: 2011. gada 7. jūlijā. «Bertāns: Izdevās sacensties ar manas paaudzes labākajiem basketbolistiem». delfi.lv. 2011. gada 28. maijā. Skatīts: 2011. gada 7. jūlijā. «Dāvis Bertāns dodas uz «Union Olimpija»». apollo.lv. 2010. gada 12. novembrī. Arhivēts no oriģināla, laiks: 2010. gada 15. novembrī. Skatīts: 2011. gada 15. jūnijā. «Dāvis Bertāns pievienosies Eirolīgas klubam "Union Olimpija"». tvnet.lv. 2010. gada 12. novembrī. Skatīts: 2011. gada 15. jūnijā. «Dāvis Bertāns var pāriet uz Ļubļanas Olimpiju». basket.lv. 2011. gada 17. janvārī. Arhivēts no oriģināla, laiks: 2011. gada 20. janvārī. Skatīts: 2011. gada 15. jūnijā. «Dāvis Bertāns saņem brīvlaišanas vēstuli no «Barona»». apollo.lv. 2011. gada 17. janvārī. Arhivēts no oriģināla, laiks: 2011. gada 20. janvārī. Skatīts: 2011. gada 15. jūnijā. Māris Noviks. «Video: Dāvis Bertāns uzvar "slam-dunk" konkursā Slovēnijā». sportacentrs.com, 2011. gada 3. janvārī. Skatīts: 2011. gada 15. jūnijā. «Bertāns atzīts par 12.labāko Eiropas jauno basketbolistu». delfi.lv. 2011. gada 14. februārī. Skatīts: 2011. gada 15. jūnijā. Māris Noviks. «Dāvis Bertāns - gada 12. labākais jaunais basketbolists Eiropā». sportacentrs.com, 2011. gada 14. februārī. Skatīts: 2011. gada 15. jūnijā. «Dāvim Bertānam iespēja piedalīties "Nike Hoop Summit" mačā». tvnet.lv. 2011. gada 22. martā. Skatīts: 2011. gada 15. jūnijā. «Dāvis Bertāns uzaicināts piedalīties prestižajā 'Nike Hoop Summit' mačā». delfi.lv. 2011. gada 22. martā. Skatīts: 2011. gada 15. jūnijā. Māris Noviks. «Dāvim Bertānam 8 punkti zaudējumā pret ASV izlasi (+video)». sportacentrs.com, 2011. gada 10. aprīlī. Skatīts: 2011. gada 15. jūnijā. Ian Thomsen. «U.S. team shines, but World squad intrigues at Nike Hoop Summit». Sports Illustrated. Arhivēts no oriģināla, laiks: 2011. gada 16. decembrī. Skatīts: 2011. gada 15. jūnijā. (angliski) «Bertānam trīs punkti "Union Olimpija" zaudējumā Adrijas līgas finālā». tvnet.lv. 2011. gada 22. aprīlī. Skatīts: 2011. gada 15. jūnijā. Jānis Pārums. «Dāvis Bertāns pieteicies NBA draftam». sportacentrs.com, 2011. gada 23. aprīlī. Skatīts: 2011. gada 15. jūnijā. «2011 Mock Draft». NBADraft. Arhivēts no oriģināla, laiks: 2011. gada 16. jūnijā. Skatīts: 2011. gada 15. jūnijā. (angliski) «Baumaņa kausi Dāvim Bertānam un Anetei Kiršteinei». basket.lv. Arhivēts no oriģināla, laiks: 2016. gada 5. martā. Skatīts: 2011. gada 15. jūnijā. Artūrs Zanders. «Blūmam 15 punkti zaudējumā, Bertāns - Slovēnijas vicečempions». sportacentrs.com, 2011. gada 11. jūnijā. Skatīts: 2011. gada 15. jūnijā. «Dāvis Bertāns: NBA draftam pieteicos, lai izpelnītos skautu uzmanību». apollo.lv. Arhivēts no oriģināla, laiks: 2011. gada 13. maijā. Skatīts: 2011. gada 15. jūnijā. «Bertāns nepiedalīsies NBA draftā, ja nebūs pārliecināts par izvēlēšanos 1.kārtā». sportacentrs.com. 2011. gada 12. jūnijā. Skatīts: 2011. gada 15. jūnijā. Artūrs Zanders. «Bertāns paliek NBA draftā». sportacentrs.com, 2011. gada 13. jūnijā. Skatīts: 2011. gada 15. jūnijā. «Bertāns nolēmis neatsaukt dalību no NBA drafta». tvnet.lv. 2011. gada 14. jūnijā. Skatīts: 2011. gada 15. jūnijā. Andrejs Siliņš. «Kādu ierakstu Latvijas basketbola vēsturē atstās 2011. gada drafts?». sportacentrs.com, 2011. gada 23. jūnijā. Skatīts: 2011. gada 25. jūnijā. «Pirms NBA drafta Bertānam prognozē 26. vai 27.kārtas numuru». delfi.lv. 2011. gada 23. jūnijā. Skatīts: 2011. gada 25. jūnijā. Māris Noviks. «Dāvi Bertānu otrajā kārtā izvēlas "Pacers", tiesības pārpērk "Spurs"». sportacentrs.com, 2011. gada 24. jūnijā. Skatīts: 2011. gada 25. jūnijā. «Dāvi Bertānu NBA draftā ar 42.numuru izvēlas 'Pacers'; basketbolists aizmainīts uz 'Spurs'». delfi.lv. 2011. gada 24. jūnijā. Skatīts: 2011. gada 25. jūnijā. Michael A. de Leon. «Spurs select Davis Bertans with 42nd pick». projectspurs.com, 2011. gada 23. jūnijā. Skatīts: 2011. gada 25. jūnijā.[novecojusi saite] «Spurs Obtain Draft Rights To Kawhi Leonard». spurs.com. 2011. gada 23. jūnijā. Skatīts: 2011. gada 25. jūnijā. Andrejs Siliņš. «Dāvis Bertāns: "Uzskatu, ka labāk būtu vēl sezonu palikt Ļubļanā"». sportacentrs.com, 2011. gada 23. jūnijā. Skatīts: 2011. gada 25. jūnijā. Andrejs Siliņš. «Dāvis Bertāns pievienojas Belgradas "Partizan"». Sportacentrs.com, 2012. gada 4. janvārī. Skatīts: 2012. gada 4. janvārī. «Kārlis Muižnieks izcīna Polijas kausu, Dāvis Bertāns - Korāča kausu». Sportacentrs.com. 2012. gada 19. februārī. Skatīts: 2012. gada 20. februārī. «Dāvis Bertāns un "Partizan" triumfē Serbijas čempionātā». Sportacentrs.com. 2012. gada 15. jūnijā. Skatīts: 2012. gada 16. jūnijā. «Bertāns otro reizi kandidē Eiropas labākā jaunā spēlētāja balvai». Sportacentrs.com. Skatīts: 2012. gada 15. decembrī. «Valanciunas Young Men’s POY 2012». Fibaeurope.com. Skatīts: 2013. gada 15. februārī. «Bertānam 10 punkti un zaudējums Korāča kausa finālā». Sportacentrs.com. Skatīts: 2013. gada 15. februārī. «"Partizan" sesto reizi uzvar Adrijas līgā, Dāvis Bertāns - čempions». Sportacentrs.com. Skatīts: 2013. gada 28. aprīlī. «Dāvis Bertāns un "Partizan" triumfē Serbijas čempionātā». Sportacentrs.com. Skatīts: 2013. gada 13. jūnijā. «Dāvim Bertānam krustenisko saišu plīsums». Sportacentrs.com. Skatīts: 2013. gada 14. jūnijā. «Dāvis Bertāns lauzis līgumu ar Belgradas 'Partizan'». Delfi.lv. 2014. gada 3. jūlijā. Skatīts: 2014. gada 4. jūlijā. Aģents: Bertāns un "Spurs" vienojušies par divu gadu un 14,5 miljonu līgumu Sportacentrs Kalnītis nokārto Bertānam “naudas maisu” — latvietis tiek pie iespaidīga līguma Sporta Ziņas LSM. «Dāvis Bertāns starp Porziņģi un Biedriņu. Latvijas sportistu naudīgāko līgumu tops». nba.com. «Recap: Bertans scores career-high 35, leads Wizards in 130-128 win over Nuggets». New York Post. Kristaps Porzingis traded to Wizards at NBA trade deadline «Mavs complete Draft-night trades with Thunder, Kings». NBA.com (angļu). Skatīts: 2023-06-29. «Hornets Acquire Davis Bertans, Tre Mann, Vasilije Micic And Two Second-Round Picks From Oklahoma City». www.nba.com (angļu). Skatīts: 2024-02-09. «Dairis Bertāns: "Gribētos tikt astotniekā"». Sportacentrs.com. Skatīts: 2012. gada 29. decembrī. «Davis Bertans U16 European Championship Men 2008». FIBA Europe. Skatīts: 2011. gada 22. jūnijā. (angliski) «Bronze For Latvia After Great Second Half Against Serbia». FIBA Europe. Skatīts: 2011. gada 15. jūnijā. (angliski) Jānis Innuss. «Juniori grauj serbus un izcīna Eiropas bronzu». sportacentrs.com, 2010. gada 1. augustā. Skatīts: 2011. gada 15. jūnijā. «Rūjienietis Dāvis Bertāns iekļauts Eiropas čempionāta simboliskajā piecniekā». ruvenietis.lv. Arhivēts no oriģināla, laiks: 2016. gada 4. martā. Skatīts: 2011. gada 15. jūnijā. «Valanciunas Heads All Tournament Team». FIBA Europe. 2010. gada 2. augustā. Skatīts: 2011. gada 15. jūnijā. (angliski) «Davis Bertans U18 European Championship Men 2010». FIBA Europe. Skatīts: 2011. gada 22. jūnijā. (angliski) «Serbia-Latvia». FIBA Europe. Skatīts: 2011. gada 22. jūnijā. (angliski) Valdis Bērziņš. «Zināms U19 izlases sastāvs pasaules čempionātam». sportacentrs.com, 2011. gada 28. jūnijā. Skatīts: 2011. gada 28. jūnijā. «Latvijas U-19 izlase paliek desmitā PČ». delfi.lv. 2011. gada 9. jūlijā. Arhivēts no oriģināla, laiks: 2011. gada 11. jūlijā. Skatīts: 2011. gada 9. jūlijā. Jānis Pārums. «Latvijas juniori desmitie pasaulē». sportacentrs.com, 2011. gada 9. jūlijā. Skatīts: 2011. gada 9. jūlijā. «Davis BERTANS». FIBA. Arhivēts no oriģināla, laiks: 2012. gada 4. augustā. Skatīts: 2011. gada 9. jūlijā. Andrejs Siliņš. «Dāvis Bertāns jau pievienojies izlasei». sportacentrs.com, 2011. gada 7. augustā. Skatīts: 2011. gada 8. augustā. «Bagatskis: "Mājās paliek Vairogs un Blaus" (papildināts)». basket.lv. 2011. gada 24. augustā. Skatīts: 2011. gada 26. augustā.[novecojusi saite] «Bagatskis paziņo Latvijas sastāvu dalībai 'Eurobasket 2011'». delfi.lv. 2011. gada 24. augustā. Skatīts: 2011. gada 26. augustā.[novecojusi saite] «Latvija ar sāpīgu zaudējumu atvadās no 'Eurobasket 2011'». delfi.lv. 2011. gada 5. septembrī. Skatīts: 2011. gada 10. septembrī. Māris Noviks. «Latvijai 22. vieta Eiropas čempionātā». sportacentrs.com, 2011. gada 6. septembrī. Skatīts: 2011. gada 10. septembrī. «Dāvis Bertāns». Eurobasket2011.com. Arhivēts no oriģināla, laiks: 2011. gada 27. septembrī. Skatīts: 2012. gada 29. maijā. Māris Noviks. «Ko Dāvis Bertāns pajautātu Maiklam Džordanam?». sportacentrs.com, 2011. gada 3. maijā. Skatīts: 2011. gada 7. jūlijā. «Dainis Bertāns. Būt par divu basketbolistu tēvu». Apollo.lv. Arhivēts no oriģināla, laiks: 2012. gada 2. jūnijā. Skatīts: 2012. gada 7. jūnijā. Guntis Keiselis. «Mammu gan vēl nav pārspējis». diena.lv, 2007. gada 25. augustā. Skatīts: 2011. gada 8. jūlijā. Apprecējies basketbolists Dāvis Bertāns kasjauns.lv Jeff McDonald. «Davis Bertans will miss his second consecutive game after his wife, Anna, gave birth to the couple's first child, a daughter.». Twitter (angļu), 2018-12-11. Skatīts: 2018-12-12. Dāvis Bertāns: "Mērķis — uzvara katrā spēlē" — Intervija Davis Bertans Interview, NBADraft.net (angliski) Q+A: Davis Bertans, SLAMonline (angliski) Vikikrātuvē par šo tēmu ir pieejami multivides faili. Skatīt: Dāvis Bertāns. Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) ESPN NBA profils (angliski) RealGM Basketball profils (angliski) Twitter profils