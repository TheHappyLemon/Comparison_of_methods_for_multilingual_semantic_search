Nacionālās basketbola asociācijas 2004.—2005. gada sezona bija 59. NBA sezona. Regulārā sezona ilga no 2004. gada 2. novembra līdz 2005. gada 20. aprīlim. Šajā sezonā piedalījās 30 komandas (29 no ASV un 1 no Kanādas). Regulārajā sezonā tika izspēlētas 1230 spēles (katra komanda aizvadīja 82 spēles). Izslēgšanas spēles ilga līdz 2005. gada 23. jūnijam. Par NBA čempioniem kļuva Sanantonio "Spurs" spēlētāji, kas septiņu spēļu finālsērijā pieveica Detroitas "Pistons" ar 4—3. Par regulārās sezonas vērtīgāko spēlētāju tika atzīts Fīniksas "Suns" spēlētājs Stīvs Nešs, finālsērijas vērtīgāko — Tims Dankans no "Spurs". 2004. gada NBA drafts notika 2004. gada 24. jūnijā, tajā Orlando "Magic" ar pirmo numuru izvēlējās Dvaitu Hauardu. Tāpat šajā draftā ar 11. numuru Goldensteitas "Warriors" izvēlējās latvieti Andri Biedriņu. Denveras "Nuggets" organizēja 54. NBA Visu zvaigžņu spēli Pepsi Center arēnā Denverā, Kolorādo štatā 2005. gada 20. februārī. Tajā Austrumu komanda uzvarēja Rietumus ar 125—115. Par spēles vērtīgāko spēlētāju tika atzīts visas sezonas rezultatīvākais basketbolists — Elens Aiversons no Filadelfijas "76ers". Šī bija pirmā sezona līgas vēsturē, kad turnīrā piedalījās 30 komandas, par 30. komandu kļuva Šarlotas "Bobcats", kas savas mājas spēles aizvadīja Charlotte Coliseum arēnā. Tāpat pirmoreiz komandas tika sadalītas sešās divīzijas ar piecām komandām katrā iepriekšējo 4 divīziju ar dažādu komandu skaitu tajās. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā Slīpraksts = komandai ir mājas spēļu priekšrocības attiecīgajā kārtā * = divīzijas čempioni MVP: Stīvs Nešs, Fīniksas "Suns" Labākais aizsardzībā: Bens Volless, Detroitas "Pistons" Debitants: Emeka Okafors, Šarlotas "Bobcats" Rezervists: Bens Gordons, Čikāgas "Bulls" Visvairāk progresējušais: Bobijs Saimonss, Losandželosas "Clippers" Treneris: Maiks D'Antoni, Fīniksas "Suns" Ģenerālmenedžeris: Braiens Kolandželo, Fīniksas "Suns" Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)