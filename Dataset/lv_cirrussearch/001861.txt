Mercury-Redstone 4 bija otrā ASV pilotējamā kosmiskā misija. Kosmosa kuģis Liberty Bell 7 ar astronautu Virdžilu Grisomu tika palaists ar nesējraķeti Mercury-Redstone 1961. gada 21. jūlijā. Lidojums notika pa suborbitālu trajektoriju, sasniedzot 190 km augstumu un ilga mazāk nekā 16 minūtes. Atšķirībā no iepriekšējiem Mercury kosmosa kuģiem, Liberty Bell 7 parastā izejas lūka bija izveidota "eksplozīvā" veidā. Lūkas stiprināšanas 70 bultskrūves bija izveidotas ar izurbtiem vidiem, kuros tika ievietota sprāgstviela. Tā ļāva astronautam atstāt kapsulu ļoti ātri. Agrāko divu mazu sānu logu vietā izbūvēts lielāks taisnstūra logs. Kosmosa kuģa rokvadība tika papildināta ar kursa stabilizēšanas sistēmu. Mercury-Redstone 4 noritēja tāpat kā Mercury-Redstone 3. Pēc nolaišanās okeānā negaidīti atsprāga lūka un ūdens sāka ieplūst kapsulā. Grisomam izdevās izkļūt ārā, kur viņu savāca helikopters. Liberty Bell 7 neizdevās izglābt, un tas nogrima 5 km dziļumā. 1999. gada 20. jūlijā Kērta Ņūporta komanda ar Discovery Channel un Oceaneering International, Inc finansējumu izcēla Mercury-Redstone 4 kapsulu. Tagad tā ir eksponēta Kansas Cosmosphere and Space Center. Virdžils Grisoms Džons Glens Vikikrātuvē par šo tēmu ir pieejami multivides faili. Skatīt: Mercury-Redstone 4. This New Ocean: A History of Project Mercury — NASA SP-4201 Arhivēts 2010. gada 17. jūnijā, Wayback Machine vietnē. (angliski) NASA MR-4 News Conference July 22, 1961, Cocoa Beach, FL (angliski) Results Of The Second U.S. Manned Suborbital Spaceflight July 21, 1961 (NASA) (angliski) Liberty Bell 7 Recovery Evaluation and Nondestructive Testing — NASA — December 1999 (PDF format) (angliski) NASA Mercury MR4 press kit — July 13, 1961 (angliski)