Maitēdāji ir viens no gaļēdāju barošanās veidiem, kur plēsoņa barojas ar līķi vai maitu, kuru pats nav nogalinājis un kurš jau parasti ir sācis trūdēt. Maitēdājiem ir svarīga loma ekosistēmā, jo tie piedalās mirušo dzīvnieku palieku sadalīšanās procesā, kuru līdz galam pabeidz destruktori. Izplatīti maitēdāji — maitu putni, jenoti, kapračvaboles, līķmušas utt. Daudzi lieli gaļēdāji, kas regulāri medī, kā hiēnas un lauvas var aizdzīt iepriekšējos medniekus un nodarboties ar maitēšanu.