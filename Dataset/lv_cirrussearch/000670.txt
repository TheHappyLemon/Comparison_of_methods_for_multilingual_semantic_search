Bēta (Β, β; grieķu: βήτα (bē̂ta)) ir grieķu alfabēta otrais burts. Grieķu alfabēta skaitļu pieraksta sistēmā tam ir nozīme 2. Cēlies no feniķiešu burta — bets. No burta "bēta" cēlies latīņu alfabēta burts B un kirilicas alfabēta Б un В. Lielais burts bēta pārsvarā netiek izmantots kā simbols, jo to raksta tāpat kā lielo latīņu alfabēta burtu B, kaut arī ir izņēmumi: Divas Β-funkcijas matemātikā: Eilera bēta funkcija un Dirihlē bēta funkcija. Mazais burts β tiek izmantots kā simbols: Lambdas izskaitļošanā — β-redukcija. Leņķis matemātikā (pēc α). Par bēta versijām sauc programmatūras izlaidumu, tā izstrādes stadijā. Bēta — koeficients ekonomikā. Astronomijā — otrā spožākā zvaigzne zvaigznājā. «Valsts valodas centra Latviešu valodas ekspertu komisijas (LVEK) lēmumi un ieteikumi». Valsts valodas centrs. Skatīts: 2014. gada 28. aprīlī. bēta, nevis beta;