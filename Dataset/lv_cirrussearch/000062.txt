Dzelzceļa stacija Olaine atrodas Olaines nomalē, dzelzceļa līnijas Rīga—Jelgava 22. kilometrā. Stacijai ir 2 peroni un 5 sliežu ceļi. Stacijas teritorijā no dzelzceļa līnijas Rīga—Jelgava atzarojas dzelzceļa posms uz Olaines ZR daļā izvietotajiem uzņēmumiem un nelegālo imigrantu nometni. Stacijā pietur elektrovilcieni maršrutā Rīga—Jelgava, bet piektdienu vakaros un svētdienu pievakarē — dīzeļvilciens uz Liepāju, kas atpakaļceļā Olainē pietur sestdienu rītos un svētdienu vakaros. Atsevišķos gadījumos elektrovilcieni kursē tikai līdz Olaines stacijai. No 2015. gada 1. jūnija Olaines stacijā darbdienās apstājas dīzeļvilcieni Rīga—Dobele un Dobele—Rīga. 2015. gada 28. jūlijā uzsākta stacijas modernizācija. Stacijā darbojas biļešu kase. Stacija izveidota 1868. gadā kā vienīgā starpstacija (St. Olai) uz šīs dzelzceļa līnijas. 1915. gada oktobrī Vācijas armija ieņēma Olaines dzelzceļa staciju un no Jelgavas līdz Olainei izbūvēja Eiropas platuma sliežu ceļu savu frontes pozīciju apgādei, kas šeit saglabājās līdz pat Rīgas operācijai 1917. gada septembrī. Līdz ar Vācijas armijas ienākšanu stacijas ēka tika nopostīta. 1920. gados uzbūvēta jauna stacijas ēka pēc arhitekta A. Lamzes projekta, bet šī ēka daļēji sagrauta Otrā pasaules kara laikā; līdz mūsdienām saglabājusies viena bijušās ēkas daļa. Līdz pat 2009. gada nogalei uz Olaini daudzus gadus kursēja speciāls darba dienu elektrovilciena maršruts Olaine—Rīga. Stacijā abos virzienos līdz 2010. gada 15. februāra rītam pieturēja dīzeļvilciena Rīga—Reņģe—Rīga reisi. Olaines stacijas ēka 1919. gadā Olaines stacijas ēka 1930. gados Olaines stacijas ēka 2009. gadā Olaines stacijas ēka un sliežu ceļi (2019) Sliežu ceļi Rīgas virzienā Sliežu ceļi Jelgavas virzienā Līnijai Rīga-Jelgava 140 gadi - Latvijas dzelzceļš «Jauns maršruts Rīga-Dobele-Rīga». Arhivēts no oriģināla, laiks: 2015. gada 29. maijā. Skatīts: 2015. gada 31. maijā. “Latvijas dzelzceļš” uzsāk būvdarbus Olainē «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 45. lpp. ISBN 978-9984-38-698-0 Olaine - nozīmīgākā Rīgas-Jelgavas dzelzceļa starpstacija YouTube