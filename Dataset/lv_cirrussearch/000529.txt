Bārtas pagasts ir viena no Dienvidkurzemes novada administratīvajām teritorijām, Bārtas un Vārtājas starpupē. Robežojas ar sava novada Grobiņas, Gaviezes, Virgas, Kalētu, Dunikas un Otaņķu pagastiem. Bārta, Elkupīte, Gravas upe, Kārklupe, Ķīburu strauts, Melnupe, Nullenes grāvis, Olupe, Poļu grāvis, Puļķupe, Pūšļupe, Vilkupe, Vārtāja, Zvirgzdupe. Dorupnieku dīķis, Kaģu dīķis Brienamais purvs, Bunšu purvs, Matīsa purvs, Ošu purvs, Paltu purvs Bārtas pagastā atrodas daļa no dabas lieguma Brienamais purvs. Bārtas pagasta teritorija veidojusies no Bārtas (Oberbartau) un Krūtes (Kruhten) muižu, Kalna un Spāres (Spahrenhof) pusmuižu un Krūtes mācītājmuižas pagastiem. 1935. gadā Bārtas pagasta platība bija 113,2 km². 1945. gadā pagastā izveidoja Bārtas un Ķiburu ciema padomes, bet pagastu 1949. gadā likvidēja. 1954. gadā Bārtas ciemam pievienoja likvidēto Ķiburu ciemu, 1962. gadā - likvidēto Dunikas ciemu. 1968. gadā Bārtas ciema kolhoza "Nākotne" teritoriju pievienoja Sikšņu ciemam. 1990. gadā ciemu reorganizēja par pagastu. 2009. gadā Bārtas pagastu kā administratīvo teritoriju iekļāva Grobiņas novadā. 2021. gada administratīvi teritoriālās reformas rezultātā Grobiņas novads tika iekļauts jaunajā Dienvidkurzemes novadā. Bārtas senkapi Mežu senkapi (Sila kapi) Franču kapi - viduslaiku kapsēta Krogzemju viduslaiku kapsēta Krūtes baznīca (tās altāris un kancele ir mākslas pieminekļi) Lielākās apdzīvotās vietas ir Bārta (pagasta centrs), Krūte, Ķīburi, Plosti, Sūnuciems. Jānis Birznieks (1895—1955) — zemkopības ministrs 1935—1940. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0.