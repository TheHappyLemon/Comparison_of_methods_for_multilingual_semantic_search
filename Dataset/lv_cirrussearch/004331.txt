Bakas (latīņu: variola vai variola vera) bija infekcijas slimība, kas raksturīga tikai cilvēkam un kuru izraisīja divi vīrusi: Variola major un Variola minor. Infekcijas avots bija slims cilvēks. Slimības pazīmes ir strauja temperatūras celšanās, galvassāpes, sāpes krustos un nespēks. Pēc trim, četrām dienām kopš slimības sākuma uz ādas parādās izsitumi, kas izskatās kā sārti un blīvi plankumiņi. Vēl pēc divām, trim dienām izsitumi pārvēršas pūslīšos. Slimība kopā ilgst aptuveni 5-6 nedēļas. Tā obligāti ir jāārstē slimnīcā. Aptuveni 30% slimnieku nomira. Gandrīz 100% mirstība bija baku hemorāģiskajai formai, kas pazīstama arī kā "melnās bakas". Šajā gadījumā ādā un gļotādā, kā arī iekšējos orgānos rodas asinsizplūdumi. Vakcinēšana pret bakām sākās 1796. gadā, kad pirmo vakcīnu radīja angļu ārsts Edvards Dženers. Kopš 1977. gada nav reģistrēts neviens saslimšanas gadījums. Bakas var izraisīt divi ortopoksvīrusi — Variola major un Variola minor. Šie vīrusi ir aptuvenā paralēlskaldņa formā ar 360 × 270 × 250 nm izmēriem. Ar bakām slimoja tikai cilvēki, līdz ar to infekcijas avots varēja būt tikai cits inficēts cilvēks. Laboratorijas apstākļos ir inficēti arī citi primāti un dzīvnieki. Citi ortopoksvīrusi var izraisīt tādas slimības kā pērtiķu bakas, govju bakas, orfa vīrusslimību, vaccinia un govju pseidobakas. Ar šīm slimībām var slimot ne tikai cilvēks. 1980. gadā 33. Pasaules Veselības Asamblejā deklarēta baku likvidācija. Tā saglabāta klasifikācijā uzraudzības nolūkos «Bakas» (latviešu). Populārā medicīnas enciklopēdija. Atkinson W, Hamborsky J, McIntyre L, Wolfe S (eds.). «Smallpox» (angļu). Epidemiology and Prevention of Vaccine-Preventable Diseases (The Pink Book). 281–306. lpp. Arhivēts no oriģināla, laiks: 2010. gada 9. aprīlī. Skatīts: 2018. gada 28. maijā. Vikikrātuvē par šo tēmu ir pieejami multivides faili. Skatīt: Bakas. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) «Bakas» (latviešu). Populārā medicīnas enciklopēdija. «Bakas» (latviešu). slimības.lv.