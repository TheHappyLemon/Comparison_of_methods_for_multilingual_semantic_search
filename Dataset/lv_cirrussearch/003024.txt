Smirdīgie āpši (Mydaus) ir viena no skunksu dzimtas (Mephitidae) ģintīm, kurā ir 2 sugas. Kādreiz smirdīgos āpšus uzskatīja par āpšiem piederīgiem dzīvniekiem sermuļu dzimtā (Mustelidae). Bet DNS pētījumi ieviesa korekcijas smirdīgo āpšu klasifikācijā, noskaidrojās, ka tie ir skunksu dzimtas dzīvnieki. Smirdīgo āpšu ģints sugas ir vienīgās skunksu dzimtā, kas dzīvo Āzijā, visi pārējie skunksi dzīvo vai nu Ziemeļamerikā vai Dienvidamerikā. Reizēm Palavanas smirdīgo āpsi izdala atsevišķā ģintī Suillotaxus. Savu nosaukumu smirdīgie āpši ieguva, pateicoties visiem skunksiem raksturīgajai īpašībai, sevi aizstāvot pret ienaidniekiem, no anālajiem dziedzeriem, kas atrodas zem astes, izšļākt ļoti smirdīgu šķidrumu. Smirdīgo āpšu ģints (Mydaus) Javas smirdīgais āpsis (Mydaus javanensis) Palavanas smirdīgais āpsis (Mydaus marchei) «Stink badgers home page». Arhivēts no oriģināla, laiks: 2007. gada 6. augustā. Skatīts: 2007. gada 6. augustā.