Tanngniostrs un Tanngrisnirs (sennorvēģu: Tanngrisnir, Tanngnjóstr) senskandināvu mitoloģijā ir āži, kas velk dieva Tora ratus. Tors āžus var apēst un nākamajā dienā atdzīvināt, saliekot kaulus uz āžu ādām. Reiz pēc nakšņošanas atklājas, ka viens no āžiem kļuvis klibs — Tora naktsmāju saimnieka dēls Tjalvi pārsitis kaulu, lai tiktu pie smadzenēm. Tors sadusmojas un grib nogalināt visus mājas iemītniekus, taču beigās tikai paņem Tjalvi un viņa māsu Reskvu sev par kalpiem. Tjalvi pēcāk kļūst par pastāvīgu Tora ceļabiedru.