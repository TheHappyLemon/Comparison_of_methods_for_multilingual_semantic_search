Nīca ir apdzīvota vieta Kurzemē, Dienvidkurzemes novadā. Nīcas pagasta centrs. Izvietojusies Bārtas kreisajā krastā 30 km no novada centra Grobiņas un 22 km no Liepājas. Nīcā ir novada administratīvās iestādes, vidusskola, mūzikas skola, bērnudārzs, kultūras nams, bibliotēka, tūrisma informācijas centrs, viesnīca "Nīcava", luterāņu baznīca, katoļu misiju punkts. Rakstu avotos Nīca pirmoreiz minēta 1560. gadā. Apdzīvotā vieta veidojusies ap Lejasbārtas muižu (Nieder-Bartau). 1932. gadā Nīcai piešķirts biezi apdzīvotas vietas (ciema) statuss. 18. gadsimta Nīcas Dižās muižas klēts ir vietējas nozīmes arhitektūras piemineklis. Nīcas mācītājmuiža (1901). Nīcā dzimis Latvijas Ārlietu ministrijas darbinieks Teodors Anševics (1900-1942). No 1889. līdz 1896. gadam Nīcas pagastskolā par skolotāju strādāja rakstnieks Jēkabs Janševskis. «Vietvārdu datubāze: Informācija par Nīcu». Latvijas Ģeotelpiskās informācijas aģentūra. Nīcas novada mājaslapa Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. «Nīcas Dižās muižas klēts». Saraksts.mantojums.lv. Nacionālā kultūras mantojuma pārvalde.