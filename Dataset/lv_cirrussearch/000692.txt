Antablements ir klasiskās arhitektūras elements — klasiskā ordera augšējā daļa, ko balsta kolonnas vai pilastri. Parasti antablements sastāv no arhitrāva, frīzes un dzegas (dažkārt frīzi mēdz izlaist — piemēram, Diānas templī Efesā). Antablementa struktūra katrā no klasiskajiem orderiem — doriskajā, joniskajā un korintiskajā — mainās. Katrā no tiem arhitrāva, frīzes un dzegas proporcijas ir atšķirīgas (atkarīgas no kolonnas proporcijām). Romiešu un renesanses laika interpretācijās antablements parasti sasniedz aptuveni ceturtdaļu kolonnas garuma. Ārpus klasiskās arhitektūras antablementu izmanto reti. Vikikrātuvē par šo tēmu ir pieejami multivides faili. Skatīt: Antablements. Encyclopædia Britannica raksts (angliski) Krievijas Lielās enciklopēdijas raksts (krieviski) Katoļu enciklopēdijas raksts (angliski) Enciklopēdijas Krugosvet raksts (krieviski)