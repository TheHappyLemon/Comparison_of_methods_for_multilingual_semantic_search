Bernārs Luī Zerfiss (Bernard Louis Zehrfuss, dzimis 1911. g. 20. oktobrī, miris 1996. gadā) bija ievērojams XX gs. franču arhitekts. Viņš ir viens no Parīzes UNESCO ēkas projektētājiem. Bernārs Zerfiss studēja arhitektūru Parīzes Mākslas akadēmijā (École des Beaux-Arts), un 1939. gadā ieguva Romas Grand Prix. No 1943. gada līdz 1948. gadam viņš bija galvenais valsts arhitekts Tunisijā (kur projektēja skolas, slimnīcas, universitātes u.tml.). Parīzē viens no viņa zināmākajiem darbiem ir UNESCO ēka (1958), ko viņš projektēja kopā ar Marselu Broieru (Marcel Breuer) un Pjēru Luidži Nervi (Pier Luigi Nervi).