Hakīms Abduls Oladžuvons (Hakeem Abdul Olajuwon; dzimis 1963. gada 21. janvārī Lagosā, Nigērijā) ir bijušais nigēriešu izcelsmes ASV basketbolists, spēlēja centra pozīcijā, bijis ASV basketbola izlases dalībnieks. Spēlējis NBA klubos Hjūstonas "Rockets" un Toronto "Raptors". Divkārtējs NBA čempions 1994. un 1995. gadā "Rockets" sastāvā. 2008. gadā tika uzņemts basketbola slavas zālē. 1996. gadā tika nosaukts par vienu no 50 izcilākajiem NBA spēlētājiem visā līgas vēsturē. Savā 18 gadu karjerā Nigērijā dzimušais Hakīms ir kļuvis par vienu no labākajiem centra spēlētājiem NBA vēsturē. Savas gaitas sācis Hjūstonas Universitātē un beidzis Toronto kā "Raptors" spēlētājs. H. Oladžuvons dzimis 1963. gada 23. janvārī Lagosā, Nigērijā, Oladžuvons bērnībā nodarbojās ar futbolu, viņš bija futbola vārtsargs. Pirmo reizi Hakīms basketbola bumbu turēja rokās 15 gadu vecumā. Pēc solīdas karjeras Nigērijā Hakīma treneris ieteica viņam doties uz ASV, kur viņam bija pazīstami treneri. Nokļūstot Hjūstonas Universitātē, Hakīma spējas nebija īpaši novērtētas. Bija zināms, ka viņš var spēlēt aizsardzībā, savākt atlēkušās bumbas un bloķēt metienus, taču viņa spēle uzbrukumā bija ļoti vāja, kā arī viņam nebija īpaši liela pieredze. Viņa pirmajā sezonā Hjūstonas Universitātē ar Klaidu Dreskleru priekšgalā nācās izstāties Nacionālajā koledžu sporta asociācijā Final Four, kapitulējot Ziemeļkarolīnas Universitātei ar Maiklu Džordanu un Džeimsu Vortiju priekšgalā, kuri arī kļuva par čempioniem. Tajā pašā sezonā Hakīmam deva iespēja pilnveidot savu spēli uzbrukumā, spēlējot pret vēlāko NBA vērtīgāko spēlētāju Mozesu Malonu. Hakīmam aizsardzības un uzbrukuma spēle krasi uzlabojās. Sākoties nākamajai sezonai, viņš atgriezās daudz labākā izskatā. Sakarā ar to, ka Klaids Drekslers izvēlējās pieteikties 1983. gada NBA draftam un tika draftēts, Hakīms kļuva par komandas līderi. Hakīms guva 16,8 punktus, savāca 13,5 atlēkušās bumbas un veica 5,6 blokus, tomēr Nacionālajā koledžu sporta asociācijā viņš atzina Patrika Īvinga un Džordžtaunas Universitātes pārākumu. Pēc sezonas beigām Hakīms pieteicās 1984. gada NBA draftam. 1984. gada NBA draftā viņu ar kopējo 1. kārtas numuru izraudzījās Hjūstonas "Rockets". Aiz viņa tika izraudzīti tādi leģendāri spēlētāji kā Maikls Džordans, Čārlzs Bārklijs un Džons Stoktons. Daudzi kritizēja šo Hjūstonas "Rockets" izvēli, jo pagājušā gada draftā "Rockets" izvēlējās talantīgo centra spēlētāju Ralfu Sampsonu, daudzi eksperti uzskatīja, ka šis divu centru spēlētāju duets nenesīs augļus, taču viņi kļūdījās. Skatīt arī: 1984.—1985. gada NBA sezona. Savā pirmajā sezonā Hakīms guva 20,6 punktus, izcīnīja 11,9 atlēkušās bumbas un bloķēja 2,6 pretinieku metienus, nākot sākumsastāvā kopā ar 224 cm garo Ralfu Sampsonu viņi kļuva otro duetu NBA vēsturē, kuri gūst vismaz 20 punktus un 10 atlēkušās bumbas (Sampsons guva 22,1 punktus un savāca 10,4 atlēkušās bumbas), pirmie kas to paveica bija Vilts Čemberlens kopā ar Eldžinu Beiloru tālajā 1969.—1970. gada sezonā. Hakīms kļuva par ceturto visvairāk atlēkušās bumbas savākušo spēlētāju un ierindojās trešajā vietā starp līderiem bloķētajos metienos. "Rockets" ar Oladžuvona atnākšanu uzlaboja savu uzvaru/zaudējumu bilanci no 29-53 uz 48-34. Hakīms piedalījās arī 1985. gada NBA Visu zvaigžņu spēlē, kā arī tika iekļauts otrajā aizsardzības simboliskajā izlasē un pirmajā debitantu simboliskajā izlasē. "Rockets" izslēgšanas spēļu pirmajā kārtā zaudēja Jūtas "Jazz". Skatīt arī: 1985.—1986. gada NBA sezona. Otrajā sezonā Oladžuvons atzīmējās ar 23,5 punktiem, 11,5 atlēkušajām bumbām, 3,4 bloķētiem metieniem, 2,0 rezultatīvām piespēlēm un 1,97 pārtvertām bumbām vidēji spēlē. Viņš arī tika otrajā NBA simboliskajā izlasē un otro gadu pēc kārtas kvalificējās NBA Visu zvaigžņu spēlei. 1985. gada 5. novembrī viņš izcēlās ar 41 punktu spēlē pret Portlendas "Trail Blazers", kā arī 1986. gada 22. martā viņš savāca 23 atlēkušās bumbas. "Rockets" regulāro sezonu beidza ar 51 uzvarām un 31 zaudējumu, ieņemot otro vietu Rietumu konferencē aiz Maģiskā Džonsona pārstāvētā Losandželosas "Lakers". Izslēgšanas spēlēs "Rockets" pirmajā kārtā viegli tika galā ar Sakramento "Kings", otrajā kārtā viņi sešu spēļu sērijā uzvarēja Denveras "Nuggets". Konferences finālā "Rockets" stājās pretī pagājušās sezonas čempioniem Losandželosas "Lakers", kurā spēlēja tādi leģendāri spēlētāji kā Maģiskais Džonsons, Karīms Abduldžabārs un Džeimss Vortijs. Pirmo spēli uzvarēja Losandželosas "Lakers" ar 119:107, tomēr nākamās četras spēles uzvarēja "Rockets", sagādājot vienu no lielākajiem pārsteigumiem NBA vēsturē. Šī arī tiek saukta par vienu no labākajām NBA izslēgšanas spēļu sērijām. Finālā "Rockets" stājās pretī Lerijam Bērdam un Bostonas "Celtics". "Celtics" bija līgas labākā bilance ar 67 uzvarām un 15 zaudējumiem. "Celtics" uzvarēja sēriju sešās spēlēs, taču daudzi NBA eksperti uzskatīja, ka "Rockets" nodemonstrēja lielisku sniegumi priekš salīdzinoši jaunas komandas un, ka ar šo komandu būs jārēķinās kā titula pretendentu vismaz nākamos desmit gadus. Skatīt arī: 1986.—1987. gada NBA sezona. 1986.—1987. gada NBA sezona bija laiks, kad Hakīmu sāka saukt par labāko centra spēlētāju NBA, Karīms Abduldžabārs lēnām sāka zaudēt savas prasmes laukumā, Patriks Īvings nebija īpaši pieredzējis un Deivids Robinsons bija nupat kā draftēts. Hakīms bija līderis 13 statistikas rādītājos "Rockets" komandā, tai skaitā gūtajos punktos (23,4), atlēkušajās bumbās (11,4), pārtvertajās bumbās (1,87) un bloķētajos metienos (3,39). Viņš sāka NBA Visu zvaigžņu spēli sākumsastāvā, tika iekļauts NBA simboliskajā pirmajā NBA izlasē un simboliskajā pirmajā aizsardzības izlasē. "Rockets" sākoties sezonai atkal tēmēja uz NBA finālu, taču nācās samierināties ar 42 uzvarām un 40 zaudējumiem, ieņemot sesto vietu Rietumu konferencē. Iemesls tam bija arī Ralfa Sampsona traumas, kuru dēļ viņam nācās izlaist pusi sezonas. Izslēgšanas spēlēs "Rockets" pirmajā kārtā četru spēļu sērijā uzvarēja Portlendas "Trail Blazers". Rietumu konferences pusfinālā viņiem stājās pretī Sietlas "SuperSonics". Oladžuvons spēlēja lieliski, tomēr "Rockets" zaudēja sešās spēlēs un izskatījās, ka sapnis par titulu lēnām sāk izgaist. Desmit izslēgšanas spēlēs Hakīms guva 29,2 punktus un 11,3 atlēkušās bumbas. Skatīt arī: 1987.—1988. gada NBA sezona. Viņš atkal sāka NBA Visu zvaigžņu spēli sākumsastāvā un atkārtoti tika iekļauts NBA simboliskajā pirmajā izlasē un aizsardzības simboliskajā pirmajā izlasē. 1987.—1988. gada sezonas vidū "Rockets" aizmainīja traumatisko R. Sampsonu uz Goldensteitas "Warriors". Sezonas beigās Hakīms bija NBA desmitais rezultatīvākais spēlētājs (22,8), trešais visvairāk atlēkušās bumbas savākušais (12,1), ceturtais bloķētajos metienos (2,71) un devītais pārtvertajās piespēlēs (2,05). Šajā sezonā viņš 61 reizi savāca vismaz desmit atlēkušās bumbas, kā arī sešās spēlēs vismaz divdesmit atlēkušās bumbas, kā arī visvairāk blokus sezonā (10) pret "Spurs". Izslēgšanas spēlēs Oladžuvons bija neapturams, gūstot 37,5 punktus un savācot 16,8 atlēkušās bumbas. Tomēr tas neglāba no zaudējuma pret Dalasas "Mavericks" četru spēļu sērijā. Skatīt arī: 1988.—1989. gada NBA sezona. Trešo sezonu pēc kārtas Oladžuvons tika iekļauts pirmajā NBA simboliskajā izlasē. Visu zvaigžņu spēlē, kura notika Hjūstonā, viņš priecēja "Rockets" fanus, gūstot 21 punktu. Sezonas izskaņā Hakīms bija NBA līderis atlēkušajās bumbās (13,5), ceturtais blokos (3,44), desmitais gūtajos punktus (24,8) un sestais pārtvertajās piespēlēs (2,6), kas tiek uzskatīts par vienu no viņa lielākajiem sasniegumiem. Jau otro gadu pēc kārtas "Rockets" sezona beidzās pirmajā izslēgšanas spēļu kārtā, piekāpjoties Sietlas "SuperSonics" četrās spēlēs. Skatīt arī: 1989.—1990. gada NBA sezona. Savā sestajā sezona Hakīms bija līderis divos statistikas rādītājos NBA — atlēkušajās bumbās (14 vidēji spēlē) un bloķētajos metienos (4,59 vidēji spēlē), tam pievienojot 24,3 punktus, 2,12 pārtvertās bumbas un 2,9 rezultatīvas piespēles. Pēc gada pārtraukuma viņš atkārtoti tika iekļauts pirmajā aizsardzības simboliskajā izlasē, taču viņu vienu pirmajā NBA simboliskajā izlasē ieņēma Deivids Robinsons. Palika otrais zaudējot labākā aizsardzības spēlētāja titulu Denisam Rodmenam. Hakīms jau piekto gadu pēc piedalījās Zvaigžņu spēlē. Viņš arī bija tikai ceturtais spēlētājs NBA vēsturē, kuram izdevies izcīnīt atlēkušo bumbu titulu divreiz pēc kārtas, pievienojoties tādiem milžiem kā Vilts Čemberlens, Bills Rasels un Mozess Malons. Šajā pašā sezonā Hakīms bija tikai trešais spēlētājs, kurš NBA ir guvis quadruple-double gūstot 18 punktus, 16 atlēkušās bumbas, 11 blokus un atdodot 10 rezultatīvas piespēles. Lai arī cik vienreizēja sezona būtu Hakīmam, viņa "Rockets" tik tikko kvalificējās izslēgšanas spēlēm ar 41-41 uzvaru-zaudējumu bilanci. Tajā "Rockets" četrās spēlēs jau trešo pirmajā kārtā zaudēja, šoreiz Losandželosas "Lakers" ar Maģisko Džonsonu priekšgalā. Skatīt arī: 1990.—1991. gada NBA sezona. 1991. gada 3. janvārī Hakīms guva acs traumu pret Čikāgas "Bulls", kas liedza viņam piedalīties 26 sezonas spēlēs. Savācot 13,8 atlēkušās bumbas viņš atkal bija NBA līderis šajā statistikas rādītāja, taču izlaistās spēles liedza viņam kļūt par labāko atlēkušo bumbu vācēju(jānospēlē vismaz 70 spēles). Trauma liedza arī Oladžuvonam piedalīties Zvaigžņu spēlē. Beidzoties sezonai Hakīms pamanījās tikt nosaukts trešajā aizsardzības simboliskajā izlasē un otrajā aizsardzības simboliskajā izlasē, "Rockets" uzvarēja 50 un attiecīgi zaudēja 32 spēles ieņemot sesto vietu rietumu konferencē. Otro gadu pēc kārtas "Rockets" pirmās kārtas pretinieks bija Maģiskais Džonsons ar "Lakers". Jau ceturtā gadu "Rockets" dabūja izjust zaudējuma rūgtumu, šoreiz zaudējot ar 3—0 "Lakers", kuri beigās kļuva par rietuma konferences čempioniem un finālā piekāpās Maikla Džordana Čikāgas "Bulls". Skatīt arī: 1991.—1992. gada NBA sezona. Šajā sezonā "Rockets" pirmo reizi astoņu gadu laikā neiekļuva izslēgšanas spēlēs, zaudējot 40 un uzvarot 42 spēles, "Rockets" palika devītajā vietā rietumu konferencē. Gūstot 21,6 punktu, savācot 12,1 atlēkušās bumbas, nobloķējot 4,34 pretinieku metienus un atņemot 1,81 bumbas Hakīms bija komandas līderis jau piekto reizi sešās sezonās. 1992. gada 11. februārī viņš guva 40 punktus, pievienoja 19 atlēkušās bumbas un 4 bloķētus metienus, zaudējumā pret Sietlas "SuperSonics" Skatīt arī: 1992.—1993. gada NBA sezona. Sākoties 1992.—1993. gada NBA sezona "Rockets" sāka domāt par maiņas darijumu tajā iesaistot pašu franšīzes spēlētāju Oladžuvonu. "Rockets" neapmierināja Oladžuvona sniegums, kā arī Hakīms bieži vien izteica vēlmi, lai viņu aizmaina, taču ar trenera Rūdija Tomdžanoviča kļūšanu par galveno treneri, Hakīms mainīja savus uzskatus, tāpat kā "Rockets". Šīs sezonas 1993. gada 3. aprīlī Hakīms kļuva par ASV pilsoni. 1992.—1993 sezonā Hakīms bija vienreizējs, viņš guva 26,1 punktus, savāca 13 atlēkušās bumbas un nobloķēja 4,17 metienus, jau trešo reizi četrās sezonās būdams vadošais metienu bloķētājs līgā, bet būtiskākais bija tas, ka viņš no 42-40 uzvaru/zaudējumu bilances spēja pacelt "Rockets" uz 55-27. Hakīmam nedaudz pietrūka, lai kļūtu par sezonas vērtīgāko spēlētāju, paliekot otrais aiz Čārlza Bārklija. 1992.—1993 sezonā viņš saņēma savu pirmo līgas labāko aizsardzības spēlētāju titulu, plus viņš tika nosaukts pirmajā aizsardzības simboliskajā izlasē un pirmajā NBA simboliskajā izlasē. Izslēgšanas spēlēs "Rockets" beidzot pārvarēja pirmo kārtu, taču otrajā kārtā piedzīvoja zaudējumu septiņu spēļu sērijā Sietlas "SuperSonics". Šī sezona lika noprast, ka "Rockets" nākamās sezonās būs nopietna titula pretendente. Skatīt arī: 1993.—1994. gada NBA sezona. 1993.—1994. gada NBA sezona sākās ar Maikla Džordana aiziešana no NBA. Līgā uzvirmoja jauns jautājums — kurš ir līgas labākais spēlētājs? Daudzi spēlētāji, eksperti un fani ar pirkstu rādija uz Oladžuvonu. Sezonai beidzoties Oladžuvons viņiem nelika šaubīties par savu izvēli. Hakīms guva 27,3 punktus, izcīnīja 11,9 atlēkušās bumbas, nobloķēja 3,71 metienus, atņēma 1,6 bumbas un izdarija 3,6 rezultatīvas piespēles, kā rezultāta viņš ieguva savu pirmo un vienīgo Sezonas vērtīgākā spēlētāja(MVP) titulu. Viņš arī izcīnija savu otro pēc kārtas līgas labāko aizsardzības spēlētāju titulu. "Rockets" noslēdza sezonu ar 58 uzvarām un attiecīgi 24 zaudējumiem, paliekot otrajā vietā rietumu konferencē un visā līgā. Izslēgšanas spēlēs pirmie "Rockets" pretinieki Portlendas "Trail Blazers" ar Klaidu Dreksleru. "Rockets" uzvarēja četras spēlēs, tiekot konferences pusfinālā pret pagājušās sezonas MVP Čārlzu Bārkliju un viņa pārstāvēto Fīniksas "Suns". "Rockets" mokpilnā septiņu spēļu sērija izvilka uzvaru pret pagājušās sezonas NBA finālistiem. Konferences finālā sekoja cīņa ar Karlu Malonu un Džonu Stoktonu, kuri pārstāvēja Jūtas "Jazz" krāsas. "Rockets" ar Hakīmu priekšgalā spēja uzvarēt ar 4-1, kā rezultāta Hakīms Oladžuvons nokļuva NBA finālā kopš 1985.—1986. sezonas. Viņa pretinieks bija viņa vecais koledžas basketbola konkurents Patriks Īvings ar Ņujorkas "Knicks". Finālsērija sākās 1994. gada 8. jūnijā ar "Rockets" uzvaru, Oladžuvons guva 28 punktus. Nākamās divas sērijas spēles noslēdzās attiecīgi ar katras komandas uzvaru, tomēr ceturtā un piektā spēle beidzās ar "Knicks" uzvaru un sērija tika panākts kritisks 3—2 pārsvars, atlikušās divas spēles notika Hjūstonā. Oladžuvons palīdzēja izcīnīt uzvaru gan sestajā, gan septītajā sērijas spēlē, gūstot attiecīgi 30 un 25 punktus. Šī bija pirmā reize kad "Rockets" un Hjūstonas pilsēta kļuva par NBA čempioniem. Hakīms par savu spožo sniegumu finālā gūstot 29,1 punktu, savācot 9,1 atlēkušās bumbas un bloķējot 3,86 pretinieku metienus saņēma Finālsērijas vērtīgākā spēlētāja balvu. NBA profils (angliski) Basketball Reference profils (angliski) Džeimsa Neismita piemiņas Basketbola slavas zāles profils (angliski)