Šis raksts ir par grupu. Par citām jēdziena Placebo nozīmēm skatīt nozīmju atdalīšanas lapu. Placebo ir Lielbritānijas rokgrupa, kura tika izveidota 1995. gadā. Placebo dalībnieki ir Braiens Molko un Stēfans Olsdāls. Grupa spēlē dažāda veida mūziku — instrumentālo, elektronisko, alternatīvo, parasto roku utt. Placebo ir viena no komerciāli veiksmīgākajām angļu grupām, tās kontā pēdējos 10 gados ir 6 miljoni pārdoto ierakstu kopiju. Grupas daudzkulturālā un "daudzseksuālā" daba (Braiens — biseksuāls un Stēfans — homoseksuāls) arī definē pašus "Placebo", reizē tumšus un misteriozus savā tēlā un tomēr melodiskus un izteikti jutekliskus savā mūzikā. Stefans Olsdāls un Braiens Molko jau pirms grupas dibināšanas bija pazīstami, jo abi mācījās starptautiskā privātskolā Luksemburgā. Tomēr, tad viņi nerunāja viens ar otru, jo skolā Braiens bija nepopulārs, bet Stēfans — populārs. Stīvs Hjūits un Molko iepazinās ar draudzenes starpniecību. Viņu pirmā iepazīšanās notika Burger King kafejnīcā. Vienu dienu, 1994. gadā, Stēfans Olsdāls un Braiens Molko atkal satikās Dienvidkensingtonas stacijā, Londonā. Viņi mazliet parunājās un bija pārsteigti, ka abiem ir daudz kopēju interešu. Braiens ielūdza Stēfanu atnākt uz nelielu koncertu, ko viņš spēlēja kopā ar Stīvu Hjūitu tajā pašā vakarā. Stēfans atnāca. Viņam ļoti iepatikās viņu mūzika un viņš pieteicās par grupas basģitāristu, tāpēc, ka tā grupai nebija. Tā viņi noformēja viņu pirmo grupu — "Ash Tray Hearts", bet drīz vien nosaukums tika mainīts, jo Braiens iedomājās, ka labāk skanētu, ja tūkstošiem cilvēku kliegtu "Pla Ce Bo" "Ash Tray Hearts" vietā. Viņi ierakstīja pāris demo dziesmas un sāka spēlēt koncertu pēc koncerta. Tas bija laiks, kad Stīvam vajadzēja grupu pamest, jo tajā pašā laikā viņš spēlēja citā grupā un nevarēja spēlēt tik daudzos Placebo koncertos, kā Braiens to bija vēlējies. Tad grupai pievienojās Roberts Šulcbergs, Stīva draugs. Placebo ierakstīja demo albumu un aizsūtīja tā kopijas uz dažādām ierakstu kompānijām, un kamēr viņu demo gāja no rokas rokā, viņi devās turnejā pa Angliju un drīz vien ieguva "vārdu" un atpazīstamību uz mūzikas skatuves. Kādā liktenīgā dienā, Placebo demo ieraksts sasniedza Deividu Boviju. Tajā paša laikā Bovijs gatavojās viņa "Outsiders" turnejai, kad atbalsta grupa Morrissey atcēla savus koncertus Bovija turnejā, Bovijs atcerējās Placebo. Viņš ielūdza Placebo doties koncertturnejā ar viņu, un protams, ka Braiens Molko, Stēfans Olsdāls un jaunais bundzinieks Roberts Šulcbergs neatteicās. Tas notika 1996. gadā, tajā pašā laikā, kad grupa bija pabeigusi savu pirmo albumu, saucot vienkārši par "Placebo", kurš tika ierakstīts 3 nedēļās Skotijā. Placebo devās turnejās ar dažādām grupām un tādiem mūziķiem kā Bovijs un U2 1996. un 1997. gadā. Lai arī sākās Placebo panākumu ēra, grupā iestājās krīze. Domstarpības starp Molko un Šulcbergu auga ar vien lielākas (Šulcbergs vēlējās tikpat lielu uzmanību, kādu saņēma Braiens), tāpēc Šulcbergs grupu pameta 1997. gadā. Stēfanam un Braienam vajadzēja atrast jaunu bundzinieku. Stīvs Hjūits, kuram tajā laikā vairs nebija nekādu saistību ar grupu Breed, atgriezās atpakaļ Placebo. Pirmais Placebo izlaistais singls bija "Nancy Boy", kas kļuva par hitu Apvienotājā Karalistē un pat ierindojās britu topu 4. vietā. Grupa devās daudzās koncertturnejās un drīz vien tika izlaists arī otrais albums "WIthout You I’m Nothing", kas tikai izdots 1998. gadā un kļuva ļoti populārs visā pasaulē. Placebo izlaida singlus, hītus "Pure Morning", "Every You Every Me" (izmantots filmas "Cruel Intentions" skaņu celiņā) un, protams, hitu ar Deividu Boviju — "Without You I’m Nothing". Pēc šī albuma turnejas viņi devās taisnā ceļā uz sava trešo studijas albuma "Black Market Music" ierakstīšanu. Grupas dalībnieki pavadīja deviņus mēnēšus studijā. "Black Market Music" tika izlaists 2000. gadā, un grupa devās pusotru gadu ilgā koncertturnejā pa visu pasauli apceļojot katru kontinentu. Pēc turnejas Placebo devās sešus mēnešus ilgā pauzē. Pauzes laikā grupa jau strādāja pie jaunām idejām un dziesmām. Viņi sāka ierakstīt nākamo albumu 2002. gada vasarā, kad tas bija pabeigts, grupa paziņoja, ka ir ierakstītas tik daudzas dziesmas, ka varētu izlaist dubulto albumu. Tomēr jaunajā albumā tikai ievietotas vien 12 dziesmas, albumu nosaucot par "Sleeping With Ghosts", un tas tika izlaists 2003. gada martā. Placebo atkal devās koncertturnejā pa visu pasauli. Placebo izlaida tādus hitus kā "The Bitter End", "This Picture" un "Special Needs". 2003. gada augustā tika izlaists albums — speciālā versija "Sleeping With Ghosts" albumam, kas saturēja papildus CD ar dziesmu kaverversijām kā "I Feel You" un citiem. "Sleeping With Ghosts" ierindojās daudzu lielvalstu topu pirmajās vietās. Pēc šī diska radīšanas 2004. gadā tika ierakstīts "Soulmates Never Die" DVD no Bersī koncerta Francijā un citām dažādām ekstrām, kurā piedalījās arī The Pixies līderis noslēguma dziesmā "Where Is My Mind". Pēc tam grupa devās vairākas koncertturnejās un arī 2 gadus ilgā pauzē, pa kuru laiku tika ierakstīts viens no labākajiem un kritiķu atzītākajiem Placebo albumiem "Meds". 2007. gada 1. oktobrī Stīvs Hjūits paziņoja par aiziešanu no grupas. Taču Placebo nedomā padoties. Atraduši jaunu bundzinieku — Stīvu Forestu —, Placebo 2009. gada 8. jūnijā izlaida savu jauno albumu "Battle for the Sun". Studijas albumi Placebo (1996) Without You I'm Nothing (1998) Black Market Music (2000) Sleeping with Ghosts (2003) Meds (2006) Battle for the Sun (2009) Loud Like Love (2013) Never Let Me Go (2022) Oficiālā mājaslapa