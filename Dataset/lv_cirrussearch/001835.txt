Zlinkas rajons (krievu: Злынковский район) ir administratīvā iedalījuma vienība Krievijā, Brjanskas apgabala dienvidrietumos. Tas robežojas ar Kļimovas rajonu dienvidaustrumos, Novozibkovas rajonu ziemeļaustrumos un Gomeļas apgabalu (Baltkrievija) rietumos. Rajona administratīvais centrs ir Zlinka. Galvenā upe ir Ipute (rajona ziemeļu robežā). Rajons tika izveidots 1929. gadā. Līdz 1937. gadam Zlinkas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Zlinkas rajons ir vismazākais apgabalā pēc platības. No 1963. līdz 1972. gadam Zlinkas rajons bija pagaidām likvidēts (pievienots Novozibkovas rajonam). Kopš Čornobiļas AES katastrofas (1986) radiācijas fons rajonā ir ievērojami palielināts. Pēc mūsdienu teritoriālā iedalījuma, Zlinkas rajonā ir 2 pilsētas pašvaldības un 4 lauku pašvaldības.