Filla (senskandināvu: Fulla) skandināvu mitoloģijā ir āsu dieviete, Frigas pavadone. Filla nes Frigas dārgumu šķirstiņu, rūpējas par viņas apaviem un zina Frigas noslēpumus. Saskaņā ar Snorri Sturlusonu Filla ir daiļa jaunava ar gariem, viļņotiem matiem un nēsā ap pieri zelta lenti. Skaldi keningos vārdu Fulla lieto, lai apzīmētu sievieti. Filla skaldiskajā dzejā parādās jau 10. gadsimtā. Iespējams, ka viņa ir identiska ar dievieti Vollu. Nav zināms, vai Filla ir neatkarīga dieviete vai identiska ar Freiju vai Frigu.