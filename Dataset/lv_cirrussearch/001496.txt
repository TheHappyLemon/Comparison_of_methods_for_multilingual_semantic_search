Vitālijs Petrovs (krievu: Виталий Александрович Петров; dzimis 1984. gada 8. septembrī Viborgā) ir Krievijas autosportists, 2009. gada GP2 vicečempions. Kopš 2010. gada piedalās Formula 1 pasaules čempionātā, kopš 2012. gada — Caterham komandas sastāvā. Atšķirībā no daudziem citiem autosportistiem, Petrovs karjeru neuzsāka kartingos. 2001. un 2002. gadā viņš piedalījās Lada kausā Krievijā, otrajā sezonā izcīnot maksimālo iespējamo punktu skaitu. Nākamajā sezonā viņš piedalījās dažādos Formula Renault čempionātos, kur neguva panākumus. 2004. gadā Petrovs atgriezās Krievijā, kur kļuva par Russian Lada Revolution vicečempionu. Nākamajā gadā viņš izcīnīja titulus Russian Lada Revolution un Krievijas Formula Renault 1600. 2006. gadā Vitālijs Petrovs piedalījās F3 Eirosērijā. 18 sacīkstēs izcīnot 9 pjedestālus, no tiem 4 uzvaras, krievu pilots ieguva 3. vietu kopvērtējumā. 2006. gadā Petrovs debitēja GP2 čempionātā David Price Racing komandas sastāvā, aizvadot pusi sezonas. 2007. gadā viņš pievienojās Campos vienībai, piecas reizes izcīnot punktus un iegūstot 13. vietu kopvērtējumā. Petrovs tosezon uzvarēja vienā sacīkstē. Nākamajās divās sezonās pilots aizvien biežāk sāka izcīnīt vietas uz pjedestāla un 2009. gadā bija viens no pretendentiem uz titulu, sezonas beigās kļūstot par vicečempionu. Petrovs tika saistīts ar vietu Campos, Sauber un Renault komandās 2010. gada Formula 1 sezonai. 30. janvārī tika paziņots, ka pilots brauks Renault, tādējādi kļūstot par pirmo krievu braucēju Formula 1 čempionātā. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. † - Nefinišēja, bet ieskaitīts klasifikācijā, jo paveica vismaz 90% no distances. Vikikrātuvē par šo tēmu ir pieejami multivides faili. Skatīt: Vitālijs Petrovs. Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) Oficiālā mājaslapa (krieviski)