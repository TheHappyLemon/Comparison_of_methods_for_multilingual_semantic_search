Katoļticība jeb katolicisms (grieķu: καθολικός (katholikos) — 'visaptverošs', 'vispasaules') ir vispārīgs termins, ar kuru apzīmē vienu no kristietības virzieniem, kas izveidojās, kad Kristīgā baznīca sašķēlās katoļticīgajos un pareizticīgajos. Pirmo reizi apzīmējums ἡ καθολικὴ ἐκκλησία lietots ap 110. gadu sv. Antiohijas Ignācija vēstulē Smirnas iedzīvotājiem. Pirmajā Konstantinopoles koncilā tas tika pievienots Nīkajas ticības apliecībai. Visaptverošā baznīca, t. i., Katoliskā baznīca, par savu vadītāju atzīst Romas pāvestu, un to veido divas galvenās daļas: latīņu rits un austrumu riti, kuri atšķiras ar liturģiskām kartībām, taču ir kopīgā sadraudzībā ar viens otru. Bez tam ir vēl virkne nelielu atsevišķu konfesiju un sektu, kas sevi dēvē par katoliskām baznīcām, taču citi tās par tādām neatzīst. Katoļticība ir lielākā (pēc ticīgo skaita) kristietības konfesija. 2017. gadā pasaulē bija 1,313 miljardi katoļu. Piecas lielākās valstis pasaulē pēc kopējā katoļu iedzīvotāju skaita ir Brazīlija, Meksika, Filipīnas, Amerikas Savienotās Valstis un Itālija. Pamatraksts: Katolicisms Latvijā Katolicisms Latvijā ir otrā lielākā kristīgā konfesija. Tā ir daļa no pasaules Katoļu baznīcas, kuru vada pāvests. Vikikrātuvē par šo tēmu ir pieejami multivides faili. Skatīt: Katoļticība. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)