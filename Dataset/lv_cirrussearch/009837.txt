Atlantijas Pireneji (franču: Pyrénées-Atlantiques, basku: Pirinio Atlantikoak) ir departaments Francijas dienvidrietumu daļā, viens no divpadsmit Jaunakvitānijas reģiona departamentiem. Tas ir viens no pirmajiem 83 departamentiem, kas tika izveidoti franču revolūcijas laikā 1790. gada 4. martā. Departamenta nosaukums ir cēlies no turpat esošā Atlantijas okeāna un Pireneju kalnu nosaukuma.