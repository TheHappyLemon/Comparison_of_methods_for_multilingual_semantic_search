Vācijas rokmūzika ir rokmūzika, kas ir izveidojusies Vācijā, dziedāta galvenokārt vācu valodā. Vācijā rokmūzikas skatuve radās 1960. gadu beigās. Kopš tā laika no Vācijas ir nākuši daudzi inovatīvi un pasaules mērogā ietekmīgi rokmūzikas izpildītāji dažādos Vācijā populāros žanros: krautrokā, jaunajā vilnī, smagajā metālā, pankrokā un industriālajā mūzikā. Lai arī rokenrols radās jau 1940. gados ASV un tas izplatījās visā pasaulē no 1956. gada, neskatoties uz amerikāņu mūzikas popularitāti toreizējā Rietumvācijā, sākotnēji bija ļoti maz vietējo rokmūzikas izpildītāju. Par galveno iemeslu tam var minēt 2. pasaules karu, kas pēcokupācijas apstākļos bremzēja vācu mūzikas attīstību. Galvenie Vācijā izveidotie mūzikas žanri un kustības: Krautroks; Neue Deutsche Welle; Ostroks; Hamburger Schule; Neue Deutsche Härte.