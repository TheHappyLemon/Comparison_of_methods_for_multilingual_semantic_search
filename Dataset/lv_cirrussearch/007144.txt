Kinšasa (franču: Kinshasa, lingala: Kinsásá) ir pilsēta Kongo Demokrātiskajā Republikā, valsts galvaspilsēta. Izvietojusies valsts rietumaļā Kongo upes kreisajā krastā. Administratīvi veido atsevišķu pilsētprovinci (9965 km²). Otrā lielākā pilsēta Āfrikā. Upes pretējā (labajā) krastā atrodas Kongo Republikas galvaspilsēta Brazavila. Pilsētā valdošā valoda — lingala. 1881. gadā Henrijs Mortons Stenlijs tagadējās Kinšasas vietā nodibināja tirdzniecības apmetni, ko nosauca par Leopoldvilu (Léopoldville) par godu Beļģijas karalim Leopoldam II. 1926. gadā Leopoldvila kļuva par Beļģu Kongo galvaspilsētu (pirms tam — Boma). Kad 1965. gadā valstī pie varas nāca Mobutu Sese Seko, tas nākamajā gadā pilsētu pārdēvēja par Kinšasu pēc ciemata Kinchassa, kas kādreiz atradies tagadējās pilsētas vietā. Pilsēta strauji auga, jo tajā ieplūda iedzīvotāji no visas valsts. 1974. gadā Kinšasā notika vēsturiska boksa cīņa starp Muhamedu Ali un Džordžu Formenu. Kinšasā dzimuši: Klods Makelele (Claude Makélélé) — franču futbolists http://www.demographia.com/db-worldua.pdf. Vikikrātuvē par šo tēmu ir pieejami multivides faili. Skatīt: Kinšasa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)