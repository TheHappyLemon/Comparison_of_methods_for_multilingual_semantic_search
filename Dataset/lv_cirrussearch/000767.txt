Santa Dreimane (dzimusi 1985. gada 27. jūlijā Cēsīs) ir bijusī latviešu basketboliste, pēc spēlētājas karjeras beigām — fizioterapeite. Spēlēja vieglās uzbrucējas pozīcijā, bijusi Latvijas sieviešu basketbola izlases dalībniece. Kopā ar izlasi ir izcīnījusi 4. vietu 2007. gada Eiropas čempionātā Itālijā un kopā ar Latvijas U-20 izlasi izcīnījusi bronzas medaļu 2005. gada Eiropas U-20 čempionātā. Izglītību ieguvusi Draudzīgā aicinājuma Cēsu Valsts ģimnāzijā un Rīgas Stradiņa universitātē. 2008.—2009. gada sezonā kopā ar klubu SK Cēsis S. Dreimane izcīnīja zelta medaļas Latvijas Sieviešu basketbola līgā (finālā uzvara pār TTT Rīga), kvalificējās Final Four turnīram Baltijas Sieviešu Basketbola līgā (2. vieta), FIBA Eiropas kausā tika līdz sešpadsmitdaļfināliem. 2009.—2010. gada sezonā kopā ar klubu TTT Rīga tika iegūts Latvijas čempiontituls un tika startēts Eirolīgas grupu turnīrā. Sezonas sākumā S. Dreimane guva savainojumu, pēc kura viņa izlaida lielu daļu sezonas. TTT sastāvā atgriezās 2010. gada 22. janvārī LSBL spēlē pret RTU/Merks komandu. 2010.—2011. gada sezonu basketboliste spēlēja Itālijas A2 basketbola līgas klubā Udīnes "Delser", ar ko čempionāta regulārajā sezonā tika iegūta otrā vieta ziemeļu grupā, taču izslēgšanas spēļu pirmajā kārtā tika zaudēts Valtarese 2000 klubam. 2011. gada oktobrī viņa pievienojās Lietuvas klubam Viļņas "Kibirkštis". Tomēr jau 2012. gada martā pārgāja uz LSBL klubu SK Cēsis. 2011.—2012. gada sezonā viņa SK Cēsis sastāvā kļuva par LSBL čempioni. Kopā ar Latvijas U-20 izlasi izcīnījusi 3. vietu 2005. gada Eiropas U-20 čempionātā. Latvijas nacionālās izlases sastāvā debitējusi 2005. gada 6. augustā. Kopā ar izlasi ir izcīnījusi 4. vietu 2007. gada Eiropas čempionātā Itālijā. 2012: Latvijas čempione SK Cēsis sastāvā. 2010: Latvijas čempione TTT Rīga sastāvā. 2010: dalība Eirolīgas grupu turnīrā TTT Rīga sastāvā. 2009: Latvijas čempione un Baltijas vicečempione SK Cēsis sastāvā. 2009: piedalīšanās Eiropas kausa izcīņā ar klubu SK Cēsis. 2008: Latvijas čempione TTT Rīga sastāvā. 2008: piedalīšanās Eirolīgā ar klubu TTT Rīga. 2007: 4. vieta 2007. gada Eiropas čempionātā kopā ar Latvijas sieviešu izlasi Itālijā. 2006: Latvijas čempione Avantis/Turība sastāvā. 2005: 3. vieta Eiropas U-20 čempionātā kopā ar Latvijas sieviešu U-20 izlasi Čehijā. «Santa Dreimane». Basket.lv. Arhivēts no oriģināla, laiks: 2011. gada 7. martā. Skatīts: 2012. gada 10. jūnijā. Santa Dreimane "dzirksteļos" Viļņā Māris Noviks. «Santa Dreimane: "Jāsāk ar sevi!"». sportacentrs.com, 2009. gada 23. decembrī. Māris Noviks. «Dreimanei operācija, spēlēs 2010. gada janvārī». sportacentrs.com, 2009. gada 9. novembrī. Nauris Mackevičs. «Dreimane atgriežas, "RTU" pret "TTT" iztur gandrīz puslaiku». sportacentrs.com, 2010. gada 22. janvārī. «SK «Cēsis» pievienojas arī Santa Dreimane». Apollo.lv. Arhivēts no oriģināla, laiks: 2012. gada 18. martā. Skatīts: 2012. gada 10. jūnijā. «"Cēsu" basketbolistes – Latvijas čempiones». Sportacentrs.com. Skatīts: 2012. gada 10. jūnijā. Latvijas vieglatlēta(-es) profils Eurobasket spēlētāja(-s) profils (angliski) FIBA ARCHIVE profils (angliski) FIBA Europe profils (angliski)