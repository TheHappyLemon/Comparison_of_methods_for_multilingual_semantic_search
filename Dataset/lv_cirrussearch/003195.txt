Nīflheima (sennorvēģu: Niflheimr — 'tumšā pasaule') senskandināvu mitoloģijā ir tumsas, miglas un aukstuma pasaule, kurā mitinās hrimtursi (sarmas milži). Nīflheima pastāvēja jau pirms pasaules radīšanas. Pasaules izcelšanās laikā no Nīflheimas ledus un Mūspellas (uguns zemes) uguns Ginnungagapā radās milzis Īmirs un govs Audumla. No Īmira savukārt vairāku paaudžu laikā rodas dievi. Nīflheimā atrodas avots Hvērgelmīrs.