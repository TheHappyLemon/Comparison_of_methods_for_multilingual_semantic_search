Bakassi ir pussala Āfrikā, to apskalo Atlantijas okeāna Biafras līcis. Šobrīd šī pussala pieder Kamerūnai, jo kaimiņos esošā Nigērija bija spiesta to nodot Kamerūnai pēc Starptautiskās tiesas sprieduma. Pēc tiesas sprieduma, 2007. gada 22. novembrī, Nigērijas Senāts noraidīja Bakassi pussalas nodošanu Kamerūnai, jo tas būtu pretrunā ar valsts konstitūciju. Tomēr 2008. gada 14. augustā Bakassi formāli tika nodota Kamerūnas valdījumā. Pussalas kopējā platība ir ap 665 km². Bakassi dzīvo pēc dažādām aplēsēm no 150 000 līdz 300 000 iedzīvotājiem. Siltās okeāna straumes un labvēlīgie ģeogrāfiski apstākļi pussalas piekrasti ir padarījušu bagātu ar zivīm, kas ļauj vietējiem iedzīvotājiem nodarboties ar zvejniecību. Bakassi un ūdeņos ap to notiek naftas iegulu meklēšana, tiek uzskatīts, ka šeit varētu atrasties bagātīgas iegulas. Nigeria cedes Bakassi to Cameroon (angliski) Vikikrātuvē par šo tēmu ir pieejami multivides faili. Skatīt: Bakassi. Encyclopædia Britannica raksts (angliski)