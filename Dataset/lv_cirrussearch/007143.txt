Džons Roberts Isners (angļu: John Robert Isner; dzimis 1985. gada 26. aprīlī Grīnsboro, Ziemeļkarolīnas štatā, ASV) ir profesionāls amerikāņu tenisists. Profesionāļa karjeru uzsāka 2007. gadā. Dž. Isnera labākais sasniegums ATP Tūres rangā ir 8. vieta, kas tika sasniegta 2018. gada 16. jūlijā, dubultspēlēs — 14. vieta (2022. gada 18. jūlijā). Karjerā Dž. Isners ir uzvarējis 16 ATP vienspēļu turnīros, bet lielāko panākumu Grand Slam sacensībās viņš sasniedza 2018. gada Vimbldonas čempionātā, iekļūstot pusfinālā. Divas reizes (2011. un 2018. gadā) iekļuvis ASV atklātajā čempionātā ceturtdaļfinālā. 2010. gada Vimbldonas čempionātā Dž. Isners aizvadīja visu laiku garāko tenisa spēli pret francūzi Nikolā Maī. Šajā spēlē viņš uzvarēja ar 6–4, 3–6, 6–7(7–9), 7–6(7–3), 70–68. Savukārt 2018. gada Vimbldonas čempionāta pusfinālā Dž. Isners aizvadīja otru visu laiku garāko tenisa spēli, ar rezultātu 7–6, 6–7, 6–7, 6–4, 26–24 zaudējot Kevinam Andersonam. Vikikrātuvē par šo tēmu ir pieejami multivides faili. Skatīt: Džons Isners. Oficiālā mājaslapa (angliski) Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Tennis Temple profils (angliski) tennisabstract.com profils (angliski)