Beninas karogs ir viens no Beninas nacionālajiem simboliem. Beninas karogs tika pieņemts 1959. gadā. 1975. gadā, kad pie varas valstī nāca marksisti, Beninas karogs tika izmainīts. Jaunais karogā bija redzama sarkana zvaigzne kreisajā augšējā stūrī uz zaļa fona. 1991. gada 1. augustā, kad marksistu režīms tika gāzts, Beninas karogs tika atjaunots tā iepriekšējā izskatā. Karogā ir iekļautas tradicionālas panāfrikas krāsas — zaļa, dzeltena un sarkana. Zaļā krāsa simbolizē cerību, dzeltenā simbolizē uzplaukumu, bet sarkanā tiek asociēta ar drosmi. Šo krāsu nozīme ir skaidrota arī Beninas himnā. Augstuma attiecība pret platumu ir 2:3. Vikikrātuvē par šo tēmu ir pieejami multivides faili. Skatīt: Beninas karogs. Encyclopædia Britannica raksts (angliski) Beninas karogs. Flags of the World (angliski)