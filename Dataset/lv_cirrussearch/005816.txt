Anālā atvere jeb tūplis (latīņu: anus) ir gremošanas sistēmas daļa, caur kuru tiek izvadītas fekālijas. Tā ir taisnās zarnas beigu daļa. Anālo atveri veido divi muskuļi: ārējais slēdzējmuskulis jeb sfinktera muskulis (musculus sphincter ani extremus) un iekšējais slēdzējmuskulis jeb sfinktera muskulis (musculus sphincter ani internus), kuri nodrošina anālās atveres saraušanos un līdz ar to izkārnījumu saglabāšanu taisnajā zarnā. Izkārnīšanās laikā šie paši muskuļi atslābinās, kā rezultātā no taisnās zarnas tiek izvadīti ekskrementi. Zivīm, abiniekiem, rāpuļiem un putniem anālo atveri dēvē par kloāku. Dažiem zīdītājiem, piemēram, kloākaiņiem, arī anālo atveri sauc par kloāku.