Darlovo (poļu: Darłowo), pilnā vārdā Karaliskā Darlovo pilsēta (poļu: Królewskie Miasto Darłowo) ir pilsēta Polijas ziemeļrietumos, Rietumpomožes vojevodistē uz austrumiem no Slupskas. Osta pie Baltijas jūras. Kūrortpilsēta. Pilsētā saglabājusies Pomerānijas hercogu pils. Pirmoreiz dibināta 1217. gadā, tomēr pilsēta panīka. 1312. gadā pilsētai tika piešķirtas Lībekas tiesības. 1412. gadā iestājās Hanzas savienībā. Pēc Trīsdesmitgadu kara iekļāvās Brandenburgā. Līdz Otrā pasaules kara beigām pilsēta atradās Vācijā, un tās vāciskais nosaukums bija Rīgenvalde (vācu: Rügenwalde). Bija pazīstama kā vieta, kur radās desas paveids Teewurst. Kara laikā pilsētas pievārtē bija artilērijas poligons, kurā izmēģināja lielkalibra artilēriju, piemēram, lielgabalu "Dora". Pēc Otrā pasaules kara pilsētas vācu iedzīvotāji tika padzīti, bet vietā ieradās poļi no PSRS ieņemtajiem Polijas apgabaliem. Norvēģijas, Dānijas un Zviedrijas karaļa Pomerānijas Ērika (Erik av Pommern, 1381/1382—1459) dzimtā pilsēta. https://bdl.stat.gov.pl/api/v1/data/localities/by-unit/023216313011-0949833?var-id=1639616&format=jsonapi; P2701: JSON; pārbaudes datums: 7 oktobris 2022.