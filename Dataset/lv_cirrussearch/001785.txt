Staipekņu ģints (latīņu: Lycopodium) ir viena no staipekņu dzimtas (Lycopodiaceae) ģintīm. Staipekņu ģints augi ir sastopami gan tropos, gan mērenā klimata joslā. Latvijā aug 3 staipekņu sugas: vālīšu staipeknis (Lycopodium clavatum), gada staipeknis (Lycopodium annotinum) un mainīgais staipeknis (Lycopodium dubium). Tās ir aizsargājamas un ierakstītas Latvijas Sarkanajā grāmatā. Staipekņu sistemātika mainās. Pēc 2001. gada datiem staipekņu ģintī ir 54 sugas un 4 hibrīdi,, taču 2016. gadā sistemātikas autori (Field et al., 2016) izdala tikai 15 sugas. Kādreiz pie staipekņu ģints piederēja gan plakanstaipekņi (Diphasiastrum), gan staipeknīši (Lycopodiella), gan apdziras (Huperziaceae); šobrīd tie ir izdalīti atsevišķās ģintīs, daži autori apdziras izdala arī patstāvīgā dzimtā. Staipekņu ģints augi ir mūžzaļi, daudzgadīgi lakstaugi ar ložņājošu stublāju, vertikāliem dakšveidīgiem zariem, kas klāti ar sīkām lapiņām. Tie vairojas ar sporām, kas nobriest vārpiņās. Tās var būt gan uzreiz zara galā, gan uz kātiņa. Staipekņu sporas izmanto medicīnā. Staipekņu ģints (Lycopodium) Gada staipeknis (Lycopodium annotinum) Mainīgais staipeknis (Lycopodium dubium) Vālīšu staipeknis (Lycopodium clavatum) Lycopodium alpinum Lycopodium dendroideum Lycopodium obscurum Lycopodium lagopus Latvijas Sarkanā grāmata 3.sēj. Vaskulārie augi. Rīga: LU Bioloģijas institūts, 2003. ISBN 9984-559-08-4 «Lycopodium species of clubmoss in the world». Arhivēts no oriģināla, laiks: 2009. gada 27. februārī. Skatīts: 2010. gada 28. martā. PPG I (2016). "A community-derived classification for extant lycophytes and ferns". Journal of Systematics and Evolution. 54 (6): 563–603. Skatīts: 2024.01.29. Genus: Lycopodium Burning Lycopodium Powder Arhivēts 2012. gada 4. februārī, Wayback Machine vietnē. Latvijas staipekņi Staipekņi| Medicīnas termins (latviski) Staipekņu nodalījums