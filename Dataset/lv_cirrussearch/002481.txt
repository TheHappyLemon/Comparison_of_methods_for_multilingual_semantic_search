Minjans (ivritā: מִנְיָן‎ — 'skaits, cipars') ir desmit vīriešu (kas vecāki par 13 gadiem) kvorums, kas nepieciešams, lai sinagogā varētu notikt lūgšanas, kā arī veikti citi jūdaisma reliģiskie rituāli. Vairākas vietas lūgšanu laikā var izteikt tikai visas ebreju kopienas vārdā, tāpēc, balstoties uz Svētajiem rakstiem, Talmūdā tika noteikts, ka minjans sastāv no desmit vīriešiem, kas veido mazāko pieļaujamo skaitu, lai veiktās lūgšanas varētu uzskatīt par visas draudzes, nevis individuālām lūgšanām. Reformu jūdaismā minjanā tiek ieskaitītas arī sievietes.