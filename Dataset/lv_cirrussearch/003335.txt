Brisingamena (senskandināvu: Brísingamen - 'liesmojošā rota') senskandināvu mitoloģijā ir dievietes Freijas kaklarota (iespējams, pamatā no dzintara), ko darinājuši Brisingami. Kad viņa to uzlika, viņai nespēja pretoties neviens cilvēks vai dievs. Šī kaklarota palīdzēja arī armijai, ko viņa atbalstīja kaujaslaukā. Brisingamenu izkala četri rūķi — Alfriks, Berlings, Dvālins un Grērs. Lai to iegūtu, Freijai bija jāpavada nakts ar katru no viņiem. Par Brisingamenu pie Singasteina akmens, pārvērtušies par roņiem, cīnījās Loki un Heimdals. Tā pieminēta arī "Beovulfā".