Dainis Deglis (dzimis 1959. gada 26. janvārī Smiltenē) ir bijušais latviešu futbola aizsargs, kurš lielāko savu karjeras daļu aizvadīja FK Daugava Rīga sastāvā. Gandrīz visu savu karjeru viņš aizvadīja Daugavas sastāvā, aizvadot vairāk kā 350 spēļu, bieži vien esot vienīgais latviešu izcelsmes spēlētājs laukumā, izpelnoties iesauku "Latviešu strēlnieks". Par viņa stipro pusi tika uzskatīta spēle ar galvu. 1980.-1981. gada sezonā viņš mēģināja iekļūt Maskavas "Dinamo" sastāvā, bet aizvadījis tikai vienu spēli PSRS kausā, atgriezās Rīgā, kur Jāņa Skredeļa vadībā komanda centās pārvarēt krīzi, kas ilga jau no septiņdesmito gadu beigām. Divus gadus pēc kārtas Daugava bija tuvu iekļūšanai PSRS augstākajā līgā. Kad rezultāti atkal kļuva sliktāki, Deglis pārcēlās uz Liepājas "Zvejnieks" komandu, kur viņš aizvadīja 1987.-1988. sezonas. 1989. gada viņš atkal spēlēja Daugava sastāvā, bet pēc tam vienu gadu aizvadīja Somijā, FC KooTeePee sastāvā. Pēc spēlētāja karjeras beigām viņš kļuva par pirmo latviešu futbola aģentu, kā arī līdzdarbojās kluba FK Jūrmala izveidē. «Latviešu strēlnieka stāsts». Arhivēts no oriģināla, laiks: 2008. gada 10. jūnijā. Skatīts: 2010. gada 16. februārī. «Deglis player stats». Arhivēts no oriģināla, laiks: 2011. gada 19. jūlijā. Skatīts: 2010. gada 16. februārī.