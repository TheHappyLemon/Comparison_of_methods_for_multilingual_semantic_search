Šis raksts ir par futbolistu. Par citām jēdziena Džonsons nozīmēm skatīt nozīmju atdalīšanas lapu. Glens Makleods Kūpers Džonsons (angļu: Glen McLeod Cooper Johnson; dzimis 1984. gada 23. augustā Londonā, Anglijā) ir angļu bijušais futbolists, aizsargs. Spēlējis dažādos Anglijas klubos, visilgāk Liverpool FC, bijis Anglijas futbola izlases dalībnieks. Džonsons ir izgājis "West Ham United" jauniešu sistēmu, tai pievienojoties 2000. gadā, kad bija 15 gadus vecs. 2001. gada 1. augustā viņš parakstīja savu pirmo profesionālo līgumu, kas paredzēja aizsarga palikšanu klubā uz trim gadiem. Savā pirmajā sezonā viņš regulāri piedalījās rezerves komandas mačos, taču pirmajā vienībā ielauzties nespēja. 2002. gada 17. oktobrī Džonsons tika izīrēts Anglijas pēc spēka otrās spēcīgākās līgas klubam "Milwall" uz četrām nedēļām. Īres termiņš divas reizes tika pagarināts par mēnesi, kopā "Milwall" rindās aizvadot astoņus mačus. Premjerlīgā futbolists debitēja 2003. gada 22. janvārī, zaudējumā pret "Charlton". Kopā "West Ham" komandā viņš piedalījās 15 līgas spēlēs. 2003. gada 11. maijā Džonsons pagarināja līgumu ar klubu uz četriem gadiem. Tiesa, viņš tik ilgi komandā nepalika, pēdējo maču tajā aizvadot pret Birmingemas "City", kurā zaudējums, kas nozīmēja "West Ham" izkrišanu no līgas. Divus mēnešus pēc "West Ham United" izkrišanas Džonsons pievienojās citam Londonas klubam "Chelsea", par ko tas samaksāja 6 miljonus sterliņu mārciņu. Viņš kļuva par pirmo komandas papildinājumu, kopš par "Chelsea" īpašnieku kļuva Romāns Abramovičs. Savu debiju kluba rindās Džonsons piedzīvoja 13. augusta Čempionu līgas spēlē pret slovāku komandu "Žilina". Premjerlīgā viņš debitēja 17. augustā Enfīldas stadionā pret "Liverpool". Savukārt Džonsona pirmais vārtu guvums šajā līgā 9. novembrī, 5:0 uzvarā pār Ņūkāslas "United". 2003./2004. un 2004./2005. gada sezonas laikā viņš piedalījās 63 "Chelsea" mačos. Interesanti, ka FA kausa mačā pret Ņūkāslas "United" Džonsons stājā komandas vārtos, jo noraidījumu nopelnīja Karlo Kudičini un komanda bija izmantojusi visas trīs pieļaujamās maiņas. Viņš neielaida nevienu pretinieku raidīto bumbu. 2005./2006. gada sezonā Džonsons nespēja iekarot pastāvīgu vietu komandas sastāvā. Lielākoties uz laukuma bija viņa tiešais konkurents Paulo Fereira. Tajā sezonā aizsargs piedalījās tikai vienā Premjerlīgas mačā, kas noveda pie gadu ilgas izīrēšanas "Portsmouth" klubam. Pēc atgriešanās viņš divās spēlēs izgāja laukumā "Chelsea" pamatsastāvā. 2007. gada 31. augustā, pēdējā dienā pirms transfēru loga aizvēršanās, Džonsons parakstīja četru gadu līgumu ar "Portsmouth". Klubs par aizsarga iegādi samaksāja ap 4 miljoniem sterliņu mārciņu. Jau pirmajā spēlē pēc komandas maiņas Džonsons izgāja sākumsastāvā, kļūstot par stabilu aizsardzības līnijas spēlētāju. 20. oktobrī Džonsons guva pirmos vārtus trīs gadu laikā, izceļoties ar rezultativitāti pret Viganas "Athletic", ko "Portsmouth" uzvarēja ar 2:0. Viņš kopā ar komandu triumfēja 2008. gada FA kausā. Vairākkārt tika baumots, ka Džonsons pievienosies "Liverpool", par ko Liverpūles klubs bija gatavs atdot pat 9 miljonus sterliņu mārciņu. Taču 2009. gada 9. janvārīviņš noslēdza jaunu līgumu uz 4,5 gadiem, tomēr baumas turpinājās. 2009. gada 13. jūnijā "Portsmouth" apstiprināja, ka Džonsons pāries uz "Liverpool". Par viņu interesi izrādīja arī "Chelsea" un Mančestras "City". 26. jūnijā Džonsons parakstīja līgumu ar komandu uz četriem gadiem. 15. jūlijā aizsargs debitēja "Liverpool" sastāvā pirmssezonas mačā pret "St. Gallen". Debija Premjerlīgā šā kluba sastāvā tika piedzīvota 16. augusta 1:2 zaudējumā pret Totenhemas "Hotspur". "Chelsea" Anglijas Premjerlīgas uzvarētājs 2004-05 Anglijas Līgas kausa ieguvējs 2005 "Portsmouth" FA kausa ieguvējs 2008 "Barclays Asia" trofejas ieguvējs 2007 «All Change». West Ham United. 2001-05-01. Skatīts: 2008-08-19. Moving up to second year scholarships [in May 2001] are nine players, namely James Allen, Antony Dean, Freddy Eastwood, Glenn Jackson, Glen Johnson, Terence Khan, Billy Mehmet, Kesiena Metititri, and Niall Ritchie.[novecojusi saite] «Glen Johnson Career Statistics». Soccerbase. 2008-08-17. Arhivēts no oriģināla, laiks: 2008-06-26. Skatīts: 2008-08-19. «Hammers clinch Johnson deal». BBC Sport. 2003-03-18. Skatīts: 2008-08-19. «Numbers Finalised». West Ham United. 2001-08-16. Skatīts: 2008-08-19.[novecojusi saite] «Tony: Be Patient With Glen». West Ham United. 2002-01-25. Skatīts: 2008-08-19.[novecojusi saite] «Glen: I Can't Wait». West Ham United F.C. 2002-10-17. Skatīts: 2008-08-19.[novecojusi saite] «Charlton 4—2 West Ham Match Report». BBC Sport. 2003-02-11. Skatīts: 2008-08-19. «Two Good Debuts». West Ham United. 2002-01-23. Skatīts: 2008-08-19.[novecojusi saite] «Birmingham 2—2 West Ham Match Report». BBC Sport. 2003-05-11. Skatīts: 2008-08-19. «Johnson seals Chelsea move». BBC Sport. 2003-07-15. Skatīts: 2008-08-19. «Chelsea 3—0 MŠK Žilina Match Report». BBC Sport. 2003-08-26. Skatīts: 2008-08-28. «Portsmouth sign full-back Johnson». BBC Sport. 2007-08-31. Skatīts: 2007-08-31. «Wigan 0—2 Portsmouth». BBC Sport. 2007-10-20. Skatīts: 2007-10-20. «Johnson signs contract». BBC Sport. 2009-01-09. Skatīts: 2009-01-09. «Johnson set for Pompey exit». Sky Sports Football (BSkyB). 2009. gada 13. jūnijs. Skatīts: 2009. gada 13. jūnijs. «Portsmouth Confirm Big Money Offer For Glen Johnson». Goal.com (Goal.com International). 2009. gada 13. jūnijs. Skatīts: 2009. gada 13. jūnijs. «Johnson signs four year deal». Liverpoolfc.tv. 2009-06-26. Skatīts: 2009-06-26. Vikikrātuvē par šo tēmu ir pieejami multivides faili. Skatīt: Glens Džonsons. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)