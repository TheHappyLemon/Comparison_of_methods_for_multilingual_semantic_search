Pāvels Dacjuks (krievu: Па́вел Вале́рьевич Дацю́к; dzimis 1978. gada 20. jūlijā Sverdlovskā, Krievijas PFSR) ir profesionāls krievu hokejists, centra uzbrucējs, Krievijas hokeja izlases dalībnieks, Trīs zeltu kluba biedrs. Pašlaik (2020) pārstāv KHL klubu Jekaterinburgas "Avtomobilist", ir tās kapteinis. 14 sezonas aizvadījis NHL vienībā Detroitas "Red Wings". Kopā ar "Red Wings" divreiz ieguva Stenlija kausu 2002. un 2008. gadā. Savas karjeras laikā ir spēlējis Krievijas Superlīgas klubos Jekaterinburgas "Spartak", Jekaterinburgas "Dinamo", Kazaņas "Ak Bars" un Maskavas "Dinamo". Kopā ar Krievijas izlasi izcīnījis bronzas medaļu 2002. gada ziemas olimpiskajās spēlēs, sudrabu 2010. gada Pasaules čempionātā, bronzu 2005. gada Pasaules čempionātā un zeltu 2012. gada Pasaules čempionātā. Eliteprospects profils (angliski) Oficiālā mājaslapa (angliski) NHL.com profils (angliski) The Internet Hockey Database profils (angliski) Никто не владел клюшкой так технично и виртуозно, как это делал Павел Дацюк. (krieviski)