Āfrikas Nāciju kauss (franču: Coupe d'Afrique des nations; angļu: Africa Cup of Nations) ir svarīgākais nacionālo izlašu turnīrs futbola komandām, kas ietilpst Āfrikas Futbola konfederācijā (CAF). Pirmais turnīrs notika 1957. gadā. Kopš 1968. gada tas notiek reizi divos gados, pirms tam tas tika rīkots neregulāri ar dažādiem pārtraukumiem. Sākot ar 2013. gadu, tas notiek nepāra gados. Pirmajā Nāciju kausā 1957. gadā piedalījās tikai trīs valstis — Ēģipte, Sudāna un Etiopija. Kopš tā laika dalībvalstu skaits ir audzis, tagad aptverot gandrīz visas Āfrikas valstis, tādēļ ir nepieciešams rīkot arī kvalifikācijas turnīru. Finālturnīra dalībnieku skaits 1998. gadā sasniedza 16 izlases (bija plānots jau 1996. gadā, bet pēc Nigērijas atteikšanās palika tikai 15 komandas). Kopš 2019. gada finālturnīrā spēlē 24 izlass. Titulētākā turnīra izlase ir Ēģipte, kas izcīnījusi 7 čempionu titulus. Tai seko Kamerūnas izlase, kas uzvarējusi 5 reizes, un Gana ar 4 tituliem. ^ 1957. gadā DĀR izlase tika diskvalificēta no turnīra valsts starptautiskās izolācijas dēļ ^ Piedalījās tikai 3 komandas ^ 1959. gadā trīs komandas spēlēja katra ar katru. Turnīra pēdējā spēlē AAR ar 2-1 uzvarēja Sudānu, kļūstot par čempioniem ^ 1976. gadā nenotika oficiāla finālspēle, turnīra vietu sadalījums tika noteikts labāko 4 komandu grupas turnīrā ^ 1978. gadā Nigērijai tika piešķirta 3. vieta un uzvara ar 2-0 pēc tam, kad Tunisijas izlase pameta laukumu pie rezultāta 1-1 spēles 42. minūtē ^ Netika spēlēts papildlaiks ^ COVID-19 pandēmijas dēļ tika pārcelts uz 2022. gadu Vikikrātuvē par šo tēmu ir pieejami multivides faili. Skatīt: Āfrikas Nāciju kauss. Encyclopædia Britannica raksts (angliski) CAF oficiālā vietne (franciski) (angliski) (arābiski) Āfrikas Nāciju kauss RSSSF vietnē (angliski)