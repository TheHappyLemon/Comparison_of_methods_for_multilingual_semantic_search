1-Heptanols, kuru bieži sauc vienkārši par heptanolu vai heptilspirtu, ir vienvērtīgs spirts ar 7 oglekļa atomiem molekulā un tā molekulformula ir CH3(CH2)6OH. Tas ir dzidrs, bezkrāsains šķidrums, kas ļoti vāji šķīst ūdenī, bet labi sajaucas ar ēteri un etanolu. Heptanola molmasa ir 116,2 g/mol. Heptanols ir vieglāks par ūdeni, jo tā blīvums ir 0,8187 g/cm3. Heptanols sasalst –34,6 °C temperatūrā, bet vārās 175,8 °C temperatūrā. 1-Heptanols veido trīs citus izomērus, kuru molekulas ir lineāras ķēdes un tie ir 2-heptanols, 3-heptanols un 4-heptanols, kas atšķiras ar spirta funkcionālās grupas atrašanās vietu. Heptanolam ir patīkama smarža un tāpēc to lieto kosmētikā kā smaržvielu. Справочник химика. Том II. Основные свойства неорганических и органических соединеный. Л.,"Химия", 1971, 600. lpp. (krieviski)