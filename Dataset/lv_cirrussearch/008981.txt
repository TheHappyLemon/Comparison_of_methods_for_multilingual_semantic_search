Otava (angļu: Ottawa, izrunā: [ˈɒtəwə], franču: Ottawa, izrunā: [ɔtaˈwa]) ir Kanādas galvaspilsēta un valsts ceturtā lielākā pilsēta pēc iedzīvotāju skaita. Tā atrodas 400 kilometrus uz ziemeļaustrumiem no Toronto un 200 kilometrus uz rietumiem no Monreālas, Otavas upes ielejā, kuras labais krasts atrodas Ontārio provincē un kreisais — Kvebekas provincē. Kvebekas pusē atrodas Gatino pilsēta, kas ietilpst Otavas aglomerācijā. Otavas mērs ir Džims Vatsons (Jim Watson). Otavā dzīvo vairāk nekā 800 tūkstoši iedzīvotāju. Pilsētu divās daļās sadala Rido kanāls. Kanāla austrumu pusē dzīvo galvenokārt frančvalodīgie, bet rietumu pusē — angļvalodīgie iedzīvotāji. Otavā atrodas vairākas universitātes un koledžas. Viena no tām, Otavas Universitāte, ir iekļauta starp 15 vadošajām Kanādas universitātēm. Augsti kotējas arī Karltona Universitāte, bet tā tomēr nav iekļauta starp 15 labākajām Kanādas universitātēm. Otavā atrodas vairākas profesionālas sporta spēļu komandas, tai skaitā hokeja klubs Otavas "Senators", kas spēlē Nacionālajā hokeja līgā, pilsētā atrodas vēl divi hokeja klubi — Otavas "Raiders", kurš spēlē Nacionālajā sieviešu hokeja līgā un Otavas "67's", kas spēlē Ontārio hokeja līgā. Pilsētā atrodas arī beisbola klubs Otavas "Lynx" un basketbola klubs Karletonas "Ravens". Pilsētā spēlē arī futbolu — tajā atrodas futbola klubs Otavas "Fury". Ir arī divas amerikāņu futbola komandas — Otavas "Renegades" un Otavas "Gee Gees". https://www12.statcan.gc.ca/census-recensement/2021/dp-pd/prof/details/page.cfm?Lang=F&SearchText=ottawa&GENDERlist=1,2,3&STATISTIClist=1&DGUIDlist=2021A00053506008&HEADERlist=1; Q1155740. «Geography of Ottawa» (angliski). HowStuffWorks. Arhivēts no oriģināla, laiks: 2009-02-09. Skatīts: 2012-03-05. Vikikrātuvē par šo tēmu ir pieejami multivides faili. Skatīt: Otava. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)