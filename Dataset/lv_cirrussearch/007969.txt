Edvards Kenedijs "Djūks" Elingtons (angļu: Edward Kennedy "Duke" Ellington; dzimis 1899. gada 29. aprīlī Vašingtonā, ASV, miris 1974. gada 24. maijā Ņujorkā, ASV) bija amerikāņu komponists, pianists un bigbenda līderis. D. Elingtons sarakstīja vairāk nekā 1000 kompozīciju. Bobs Blumentāls no laikraksta Boston Globe rakstīja, ka komponista dzīves laikā visā pasaulē nav bijis labāka komponista par viņu. Viņš ir prominenta persona džeza vēsturē, vēl viņš darbojās blūza, gospeļa, skaņu celiņu, populārās mūzikas un klasiskās mūzikas žanros. D. Elingtona mūziķa karjera ilga vairāk nekā 50 gadus, kuru laikā viņš vadīja savu orķestri. Līdzās Lūisam Ārmstrongam un Čārlijam Pārkeram tiek uzskatīts par vienu no visu laiku izcilākajiem džeza muzikantiem. Sevis sarakstīto mūziku viņš labprātāk sauca par "amerikāņu mūziku", nekā džezu. Viņš bieži kompozīcijas sacerēja, pielāgodams tās konkrētam izpildītājam. Viņa reputācija pieauga pēc viņa nāves, 1999. gadā viņam tika piešķirta īpaša Pulicera balva. Tāpat viņš saņēmis 12 Grammy balvas. Vikikrātuvē par šo tēmu ir pieejami multivides faili. Skatīt: Djūks Elingtons. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Oficiālā mājaslapa (angliski)