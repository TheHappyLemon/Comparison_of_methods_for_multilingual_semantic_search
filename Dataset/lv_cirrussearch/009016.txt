Dominiks Hašeks (čehu: Dominik Hašek; dzimis 1965. gada 29. janvārī Pardubicē, Čehoslovākijā) ir bijušais čehu hokejists, spēlē vārtsarga pozīcijā, Čehijas hokeja izlases dalībnieks. Savas karjeras laikā 16 sezonas Nacionālajā hokeja līgā (NHL) spēlējis šādos klubos: Čikāgas "Black Hawks", Bufalo "Sabres", Detroitas "Red Wings" un Otavas "Senators". Spēlējot Bufalo Hašeks bija viens no līgas labākajiem vārtsargiem, kad arī ieguva iesauku "The Dominator". 2014. gadā uzņemts Hokeja slavas zālē. Hašeks bija viens no līgas veiksmīgākajiem vārtsargiem 1990. gados un 2000. gadu sākumā. No 1993. gada līdz 2001. ieguva sešas Vezinas balvas. 1998. gadā, otro gadu pēc kārtas, ieguva Harta balvu, kļūstot par pirmo vārtsargu, kas saņēmis balvu vairākas reizes. 1998. gada ziemas olimpiskajās spēlēs Nagano Hašeks palīdzēja Čehijas nacionālajai izlasei izcīnīt pirmo un vienīgo zelta medaļu. Šis varoņdarbs Hašeku padarīja slavenu Čehijā. 2002. gadā Hašeks Detroitas "Red Wings" sastāvā kļuva par pirmo vārtsargu no Eiropas, kas ieguvis Stenlija kausu Hašeka spēles stils ir savādāks kā citu vārtsargu, tas tiek marķēts kā "Flopper". Hašekam piemīt labas koncentrēšanās spējas, ātrums, lokanība un netradicionāla vārtu sargāšana. Hašekam pieder augstākais atvairīto metienu procents karjeras laikā - (0.9223) un 3. labākais rezultāts pēc atvairīto metienu procenta vienas sezonas laikā NHL 1998.-1999. gada sezonā - (0.937). Šo rekordu 2010.-2011. gada sezonā lauza amerikāņu vārtsargs Tims Tomass. Nākamajā sezonā Braiens Eliots uztādīja jaunu rekordu - (0.940). Hašeks tiek pieskaitīts pie Hokeja slavas zāles nākotnes. 43 gadu vecumā viņš bija vecākais NHL spēlējošais vārtsargs un otrais vecākais spēlētājs līgā aiz Detroitas "Red Wings" komandas biedra Krisa Čeliosa, kam bija 46 gadi. Dominātors par aiziešanu pensijā paziņoja 2008. gada 9. jūnijā, taču 2009. gada 21. aprīlī Hašeks atgriezās profesionālajā hokejā un parakstīja līgumu ar Čehijas Ekstralīgas klubu HC Pardubice. 2010. gada 7. jūnijā Hašeks parakstīja līgumu ar KHL klubu Maskavas "Spartak", kur pavadīja pēdējo sezonu savas karjeras laikā. Pensijā viņš aizgāja 2012. gada 9. oktobrī. Hašeks hokeju sāka spēlēt sešu gadu vecumā dzimtenē Čehoslovākijā. Kā pats atceras: 1980. gadā Hašeks pievienojās savas pilsētas klubam HC Pardubice, kas spēlēja Čehoslovākijas hokeja līgā. Viņš kļuva par jaunāko cilvēku, kas spēlē profesionālajā līgā 16 gadu vecumā. Hašeks komandai palīdzēja uzvarēt 1987. un 1989. gadā. Nākamajā gadā Čehu armija draftēja Hašeku, lai spēlē Dukla Jihlava. Pēc labas sevis parādīšanas un spēlēšanas Čehoslovākijas hokeja izlasē, viņu 1983. NHL draftā draftēja Chicago Blackhawks. Tajā laikā NHL komandas bija atturīgas no spēlētājiem, kas ir aiz dzelzs aizkara, jo tie bieži vien nevēlējās spēlēt Nacionālajā hokeja līgā. Tomēr Dominiks Hašeks tika draftēts desmitajā raundā (199. kopā) un bija 17. vārtsargs ko izvēlējās. Viņš par to uzzināja tikai pāris mēnešus vēlāk. Čikāgā Hašekes laiku pavadīja kā rezerves vārtsargs aiz Eda Belfūra un ar "Blackhawks" spēlēja tikai 25 spēles 2 sezonās. Hašeks spēlēja arī Starptautiskajā hokeja līgā "Indianapolis Ice" komandā. 1990. gada 6. novembrī, ar numuru uz krekla 34, Hašeks piedzīvoja debiju NHL. Spēles rezultāts pret Hartford Whalers bija 1-1. Pirmo uzvaru Hašeks piedzīvoja 1991. gada 8. martā, kad ar 5-3 uzvarēja Sentluisas "Blues" un 1992. gada 9. janvāri Hašeks ar 2-0 izcīnīja uzvaru pēcspēles metienos pret Toronto "Maple Leafs". Čikāgas komandā "Blackhawks" Hašeka treneris bija Vladislavs Tretjaks, kurš tika draftēts tajā pašā gadā, kad Dominiks. Hašeka labākā spēle "Blackhawks" sastāvā bija 1992. gada 4. spēle Stenlija kausa izcīņā, kad Dominātors aizstāja Edu Belfūru un spēlēja ļoti labi, līdz viņa pūles neattaisnojās. Pēc zaudējuma Pitsburgas "Penguins" Stenlija kausa izcīņā, Čikāgas "Blackhawks" izvēlējās palikt ar diviem vārtsargiem - Edu Belfūru un Džimiju Veitu. Hašeks tika aizmainīts uz Bufalo "Sabres". Bufalo Hašeks, ar numuru 39, sākotnēji bija rezerves vārtsargs aiz Tom Draper un Granta Fūra. Kad Fūrs tika savainots un nevarēja spēlēt visu sezonu, Hašeks bija nu jau otrais vārtsargs komandā. Drīz viņš izcīnīja stabilu pirmā vārtsarga pozīciju komandā. 1994. gadā viņš ieguva savu pirmo Vezinas balvu. Hašeks tiecās arī pēc Harta balvas. Tajā pašā gadā Hašeks ar Fūru ieguva Viljama Dženingsa balvu. Hašeks nospēlēja 58 spēles ar līgas labāko GAA - 1.95 un atvairīto metienu procentu - 0.930. Hašeks atkārtoja šo varoņdarbu un nākamajā sezonā atkal ieguva Vezinas balvu un tika nominēts Harta balvai 1995. gadā. Čehoslovākijas hokeja izlases sastāvā piedalījies 1988. gada Olimpiskajās spēlēs, 5 Pasaules čempionātos, kā arī trijās Kanādas kausa izcīņās. Čehijas hokeja izlases sastāvā piedalījies 1998., 2002. un 2006. gada ziemas olimpiskās spēlēs, 1998. gadā izcīnot zelta medaļu, bet 2006. gadā - bronzas medaļu. Vezinas balvas ieguvēju saraksts Harta balvas ieguvēju saraksts skat. 1997. un 1998. gadu [1] Arhivēts 2014. gada 27. martā, Wayback Machine vietnē., Hokeja slavas zāle, 16.04.2013 «Intervija ar Dominiku Hašeku». Arhivēts no oriģināla, laiks: 2006. gada 14. maijā. Skatīts: 2006. gada 14. maijā. «Lidstrom becomes first European to win Conn Smythe Trophy». IIHF. 2002-06-14. Arhivēts no oriģināla, laiks: 2007-09-30. Skatīts: 2007-04-26. Vārtsarga spēles stils http://prohockeytalk.nbcsports.com/2011/04/09/tim-thomas-sets-new-single-season-nhl-record-for-save-percentage/ Labākie atvairīto metienu procenti NHL vēsturē vienas sezonas laikā [2],CBCsports, 09.06.2008. [3] Arhivēts 2009. gada 23. aprīlī, Wayback Machine vietnē., http://www.tsn.ca/, 21.04.2009. http://redwings.nhl.com/club/news.htm?id=643118 Vikikrātuvē par šo tēmu ir pieejami multivides faili. Skatīt: Dominiks Hašeks. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski) NHL profils (angliski)