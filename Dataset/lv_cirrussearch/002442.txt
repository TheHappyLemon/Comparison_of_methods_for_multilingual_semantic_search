Nematulla Šahranī, pazīstams kā „skolotāju skolotājs”, ir Afganistānas zinātnieks. Viņš bija viens no četriem Afganistānas pārejas administrācijas vadītājiem un Afganistānas konstitucionālās komisijas vadītājs. Viņš ir sarakstījis un tulkojis vairāk kā 30 grāmatu un vairākus simtus zinātnisko rakstu. Šahranī pieder pie ļoti respektējamas, akadēmiskas ģimenes, šī ģimene Afganistānā ir pazīstama kā zinātnieku ģimene. Šahranī ir etniskais uzbeks no Badahšānas provinces, Afganistānas ziemeļu daļā. Kaut arī viņš bija viens no ideoloģiskajiem afgāņu pretošanās kustības pret PSRS iebrukumu (sk. PSRS invāzija Afganistānā) vadītājiem, Šahranī nekad nav bijis iesaistīts kādā partijā, sektā vai etniskajā konfliktā Afganistānā. Par to viņš ir izpelnījies iesauku Mr.Clean (t.i. "Tīrais"). Viņš ir studējis Kabulas, Alazaras (Kairā) un Dž. Vašingtona (G.W.University) universitātēs. Šobrīd daži citi viņa ģimenes locekļi ir pasniedzēji ASV (Indiānas Universitāte Blūmingtonā) un Lielbritānijas akadēmiskajās iestādēs.