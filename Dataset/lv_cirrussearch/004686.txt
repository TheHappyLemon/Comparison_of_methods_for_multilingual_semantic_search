Kolbeka arhipelāgs (angļu: Colbeck Archipelago) ir nelielu klinšainu salu arhipelāgs ziemeļrietumos no Bērda raga Mosona krastā Antarktīdā. Arhipelāgu 1930. gada janvārī atklāja BANZARE ekspedīcija Daglasa Mosona vadībā un nosauca par godu ekspedīcijas kuģa Discovery virsniekam V. Kolbekam (W.R. Colbeck). Kolbeka salās ierīkota Austrālijas Antarktiskās ekspedīcijas patversme Kolbekhata (Colbeck Hut), kas paredzēta netālu esošās Teilora glečera pingvīnu kolonijas izpētes personāla vajadzībām. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Kolbeka arhipelāgs «Australia. 2009/2010 Pre-Season Information». Arhivēts no oriģināla, laiks: 2011. gada 5. decembrī. Skatīts: 2010. gada 12. augustā.