Bihāra (hindi: बिहार, angļu: Bihar, urdu: بہار) ir viens no Indijas štatiem, valsts ziemeļaustrumu daļā. Bihāra robežojas ar Utarpradēšu rietumos, ar Nepālu uz ziemeļiem, ar Rietumbengāli austrumos un ar Džhārkhandu dienvidos. Štata kopējā platība ir 94 163 km², Bihāra ir divpadsmitais lielākais Indijas štats pēc platības un trešais lielākais pēc iedzīvotāju skaita. Štata galvaspilsēta un lielākā pilsēta ir Patna. Štats ir sīkāk iedalīts 38 apgabalos. Senās Indijas laikā Bihāras teritorijā no 7. līdz 1. gadsimtam p.m.ē. pastāvēja Magadhas ķēniņvalsts ar Rādžgiru, vēlāk Pataliputru kā galvaspilsētu. Šajā valstī un laikā dzīvoja gan Buda, gan Mahāvīra, no kuru mācībām izveidojās budisms un džainisms. Vēlāk tā kļuva par Maurju impērijas (322–185 p.m.ē) un par Guptu impērijas (320–550) centru. 7. gadsimtā Bihāru iekaroja Tibetas impērija, 8. gadsimtā budismu nomainīja brahmanisms. Pēc 1525. gada to pakļāva Mogulu impērija , bet 1765. gadā Britu Austrumindijas kompānija. Britu Indijas laikā Bihāra atradās Bengālijas prezidentūras teritorijā, bet no 1912. gadā veidoja Bihāras un Orisas provinci. 1936. gadā Orisa atdalījās no Bihāras. Pēc Indijas neatkarības iegūšanas 1950. gadā izveidoja Bihāras štatu. 1956. gadā bengāļu valodā runājošos pierobežas rajonus pievienoja Rietumbengālijai. 2000. gada 15. novembrī no Bihāras atdalīja Džhārkhandas štatu. Magadhas ķēniņvalsts aptuvenā teritorija 5. gadsimtā p.m.ē. Maurju impērija Guptu impērija Bihāras province Britu Indijas laikā (1940) 2011. gadā Bihārā dzīvoja 103,81 miljoni iedzīvotāji. Tas ir trešais lielākais Indijas štats pēc iedzīvotāju skaita. Aptuveni 85% no iedzīvotājiem dzīvo ciematos un tikai atlikušie 15% dzīvo pilsētās. Pēc 2011. gada tautskaites datiem lielākās pilsētas pēc iedzīvotāju skaita bija: Izplatītākās reliģijas 2011. gadā bija hinduisms (82,7%) un islāms (16,9%). <div class="transborder" style="position:absolute;width:100px;line-height:0; Vikikrātuvē par šo tēmu ir pieejami multivides faili. Skatīt: Bihāra. Encyclopædia Britannica raksts (angliski) Encyclopædia Universalis raksts (franciski) Religion Number. «U.P religions by numbers». The Hindu (26 August 2015) (N. Ravi). The Hindu Group. Arhivēts no oriģināla, laiks: 2018. gada 15. novembris. Skatīts: 2020. gada 29. marts.