Fjodors Tjutins (krievu: Фёдор Анатольевич Тютин; dzimis 1983. gada 19. jūlijā Iževskā, Krievijas PFSR, PSRS) ir bijušais krievu hokejists, aizsargs Krievijas hokeja izlases dalībnieks. Karjeras laikā aizvadījis 13 sezonas Nacionālās hokeja līgas klubos Ņujorkas "Rangers", Kolumbusas "Blue Jackets" un Kolorādo "Avalanche", kopumā līgā aizvadot 872 spēles. Krievijas izlases sastāvā izcīnījis trīs Pasaules čempionātu medaļas. 2001. gada NHL draftā viņu Ņujorkas "Rangers" izraudzījās ar kopējo 40. kārtas numuru. Karjeru uzsācis 2000. gadā Krievijas Superlīgas klubā Sanktpēterburgas SKA. Pēc tam spēlējis Ontārio hokeja līgā, Krievijas Superlīgā, AHL, kopš 2003.—2004. gada sezonas spēlē NHL un kopš 2008.—2009. gada sezonas — Kolumbusas "Blue Jackets". "Blue Jackets" rindās spēlēja līdz pat 2016. gada vasarai, kad noslēdza viena gada līgumu ar Kolorādo "Avalanche". Krievijas jaunatnes izlašu sastāvā ir izcīnījis zelta medaļu 2001. gada Pasaules U-18 čempionātā, zelta medaļu 2002. un 2003. gada Pasaules U-20 čempionātos. Pieaugušo izlases sastāvā kļuva par 2008. gada Pasaules čempionu. Piedalījies trijās olimpiskajās spēlēs (2006, 2010, 2014). 2006. gadā Turīnā tika ieņemta 4. vieta, 2010. gadā Vankūverā tika ieņemta 6. vieta, 2014. gadā Sočos — 5. vieta. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski) KHL profils (angliski) ESPN profils (angliski)