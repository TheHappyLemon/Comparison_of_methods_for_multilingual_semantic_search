Igors Larionovs (krievu: Игорь Николаевич Ларионов; dzimis 1960. gada 3. decembrī Voskresenskā, PSRS) ir bijušais krievu hokejists, spēlējis centra uzbrucēja pozīcijā, PSRS un Krievijas izlašu dalībnieks. Viens no slavenākajiem padomju hokejistiem. 1985. gada NHL draftā viņu izraudzījās Vankūveras "Canucks" ar kopējo 214. kārtas numuru. 2008. gada 10. novembrī ticis uzņemts hokeja slavas zālē. Trīskārtējs Stenlija kausa ieguvējs Detroitas "Red Wings" sastāvā. Divkārtējs Olimpiskais čempions PSRS sastāvā, četrkārtējs Pasaules čempions PSRS sastāvā. Larionovs ar šiem tituliem ir pievienojies Triple Gold Club klubam. "Red Wings" sastāvā viņš vairākas sezonas spēlēja tā dēvētajā krievu maiņā kopā ar aizsargiem Vjačeslavu Fetisovu un Vladimiru Konstantinovu, kā arī uzbrucējiem Vjačeslavu Kozlovu un Sergeju Fjodorovu. Vikikrātuvē par šo tēmu ir pieejami multivides faili. Skatīt: Igors Larionovs. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) NHL.com profils (angliski)