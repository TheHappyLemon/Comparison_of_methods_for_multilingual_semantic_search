Kriss ir asimetrisks duncis, ko lietoja vietējie Indonēzijas, Malaizijas, Singapūras, Taizemes un Brunejas iedzīvotāji. Lai gan kriss savu atpazīstamību ir ieguvis, pateicoties tā viļņveidīgajam asmenim, tam var būt arī taisns asmens. Tas tika izmantots gan kā ierocis, gan rituāliem. Vārda "kriss" izcelsme ir vecjaviešu valodas vārds "ngiris", kas nozīmē - nodurt, ķīlis vai sudrabs. Vārds "kris" ir biežāk lietotā rietumu rakstība, no kā arī tas ir aizgūts latviešu valodā.