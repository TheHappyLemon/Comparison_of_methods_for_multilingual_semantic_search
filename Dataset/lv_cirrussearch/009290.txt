Angla (igauņu: Angla) ir neliels ciems Igaunijā, Sāmsalas ziemeļos, Sāremā apriņķa Leisi pagastā. Ciems ir ievērojams ar tajā esošajām četrām vējdzirnavām un tām veltītu muzeju. Attālums līdz pagasta centram Leisi — 5 km, līdz Kuresārei — 39 km. Kopš 2009. gada notiek dzirnavu rekonstrukcija, bet 2011. gadā durvis vēra īpašs kultūras mantojuma centrs, kur var iepazīties ne vien ar vējdzirnavām, bet arī tradicionālās amatniecības mantojumu un piedalīties centrā rīkotajos pasākumos. Iedzīvotāju skaits Anglā ir ievērojami samazinājies; 1979. gadā šeit dzīvoja 40 iedzīvotāji, bet 2000. gadā — vairs tikai 27. https://estat.stat.ee/StatistikaKaart/VKR; Igaunijas Statistikas birojs; pārbaudes datums: 10 novembris 2020.