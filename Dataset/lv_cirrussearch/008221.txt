M82 (Model 82) ir Lielkalibra snaiperu šautene, kuru izgatavo Barrett Firearms kompānija. Mūsdienās daudzas pasaules valstu armijas izmanto šo snaipera šauteni, to starpā arī ASV armija. Ronnijs Barrets nodibināja firmu Barrett Firearms viena vienīga mērķa dēļ — izgatavot pusautomātiskās snaipera šautenes ar patronu 12,7x99 mm. Barrets savu darbu sāka 1980. gadā un pirmās darbojošās šautenes tika izgatavotas ap 1982. gadu. Tās ieguva apzīmējumu M82. Šo šauteni, līdz pat vissīkākajai detaļai, Barrets konstruēja vienatnē. Turklāt arī visus izdevumus sedza par saviem līdzekļiem. Savu šauteni viņš turpināja uzlabot 1980. gados. 1986. gadā improvizētā šautene ieguva apzīmējumu M82A1. Pirmais firmas panākums bija 1989. gadā noslēgtais līgums ar Zviedrijas armiju par 100 šauteņu M82A1 piegādi. Panākumi turpinājās arī 1990. gadā, kad Amerikas Savienoto Valstu armija iegādājās ievērojamu daudzumu M82A1 šauteņu militārajai operācijai Tuksneša vētra Kuveitā un Irākā. Vispirms tika iepirktas aptuveni 125 šautenes ASV Jūras Kājniekiem, taču visai drīz sekoja arī iepirkumi regulārajai armijai un gaisa spēkiem. Lielais šaušanas attālums (1800 m) apvienojot ar spēcīgo bruņu caursitamību padara šo ieroci ļoti efektīvu arī pret bruņotiem mērķiem, kā piemēram: automašīnām, noparkotām lidmašīnām u.c. Protams, M82 šautene var tikt lietota arī pret kājniekiem, arī tad, ja tie slēpjas aiz aizsega. Taču galvenais M82 pretinieks ir bruņotie mērķi. Tiek uzskatīts, ka šaut pa kājniekiem ar 12,7 mm munīciju ir cilvēktiesību pārkāpums, tāpēc lielākā daļa armiju šādu praksi nepiekopj. Turpinot M82 šautenes modernizāciju, 1987. gadā nāca klajā šautene ar apzīmējumu M82A2. Tās galvenā atšķirība bija samazināts atsitiens, lai varētu veikt šaušanu no pleca. Taču uz kopējo šaujamieroču tirgu tā neatstāja lielu iespaidu, tāpēc pavisam drīz ražošana tika pārtraukta. Kaut gan, 2006. gadā klajā laistā Barrett šautene XM500 izmantoja līdzīgu konstrukciju. Visjaunākā M82 sistēmas šautene ir M82A1M, kuru lielā daudzumā iepirka, kā arī pašlaik lieto ASV Jūras Kājnieki (zem nosaukuma M82A3 SASR). Galvenā atšķirība no M82A1 šautenes ir pilna garuma tēmēkļu stiprinājuma sliede, kas ļauj karavīriem brīvi variēt ar dažādiem tēmēkļiem. Bez tam, šautene ir padarīta nedaudz vieglāka, ar iespēju noņemt divkāji, kā arī ir pievienota stobra bremze. Laika gaitā Barrett šautenes ir iepirkušas vairāk kā 30 valstu armijas, piemēram: ASV, Beļģija, Čīle, Dānija, Filipīnas,Francija, Grieķija, Itālija, Jamaika, Lielbritānija, Meksika, Nīderlande, Norvēģija, Saūda Arābija, Somija, Spānija, Turcija, Vācija, Zviedrija u.c. To ir iecienījuši arī civiliedzīvotāji dažādās sacensībās, šaujot distancēs 910 m un tālāk. ASV Krasta Apsardze lieto modificētu šautenes M82 versiju, lai sašautu ātrgaitas laivu, kuras pārvadā narkotikas, motoru, tādējādi apstādinot laivu.Tāpat to ir iecienījušas arī citas likumsargājošās iestādes. Tā, piemēram, Ņujorkas Policija lieto M82 šauteni, ja nepieciešams apstādināt kādu automašīnu. 12,7 mm lode motora nodalījumā ātri apstādinās motoru. Tāpat šāda lode viegli iziet cauri ķieģeļu vai akmens sienai. Sākumā XM107 bija slīdošā aizslēga tipa snaipera šautenes apzīmējums, ko izvēlējās ASV armija. Taču, tika pieņemts lēmums, ka ASV armijai nav vajadzības pēc šādas šautenes. Sākumā ar šo apzīmējumu tika apzīmēta Barrett M95 šautene. Tad ASV armija nolēma par labu pusautomātiskajai snaipera šautenei — Barrett M82. 2002. gadā tika pabeigti izmēģinājumi un šautene tika oficiāli atzīta par ASV armijas snaipera šauteni. Oriģinālā M107 šautene ir aprīkota ar Leupold 4,5x14 Mark 4 optisko tēmēkli. Barrett M107 ir .50 kalibra pusautomātiskā snaipera šautene, pielāgota šaušanai no pleca. Tāpat, kā iepriekšējās versijās arī šajā ir īpaši piedomāts pie atsitiena samazināšanas. Lai to panāktu, ir izveidots brīvi staigājošs stobrs, kas tādējādi absorbē daļu enerģijas pie katra šāviena. Bez tam, šautenes svars un lielā stobra bremze arī samazina lielu daļu atsitiena. Lai izveidotu M107, M82A1 šautenei tika veikta virkne dažādu uzlabojumu. Kā visredzamāko varētu minēt pilna garuma tēmēkļu sliedi. Nesen Barrett firmai tika uzdots modernizēt M107 šauteni. Galvenais uzdevums, kas viņiem ir jāpanāk — jāsamazina tās svars. Jāmin, ka jau tagad Barrett ir izstrādājis vairākas atvieglotas detaļas (to starp stobra bremzi un stobra kārbas mehānismu). M107 ir atzīta par vienu no 2005. gada Top 10 militārajiem izgudrojumiem. Attīstot M107 šauteni, tika izveidota M107CQ versija. Tā ir paredzēta situācijām, kad ir nepieciešams .50 kalibra spēks, bet ir ierobežota darba telpa. M107CQ ir par 22,86 cm īsāka (viss saīsinājums panākts saīsinot stobru) un par 2,3 kg vieglāka par M107 versiju. Pēc ražotāja teiktā, M107CQ ir paredzēta lietošanai helikopteros, krasta apsardzei, izlūku bruņumašīnām un kaujas operācijām pilsētās. 2010. gada oktobrī Barrett firma neoficiāli paziņoja par M107 ražošanas pārtraukšanu; 2011. gada janvārī firma paziņoja par modernizētas šautenes M107A1 ražošanas uzsākšanu. Kā būtisku uzlabojumu ir vērts pieminēt gandrīz 2 kg samazinājumu svarā, titāna stobra bremzi un titāna atsitiena samazināšanas sistēmu. Bez tiem, šai versijai ir arī daudz citu uzlabojumu.  Apvienotā Karaliste  Apvienotie Arābu Emirāti  ASV  Bahreina  Beļģija  Botsvāna  Brazīlija  Butāna  Čehija  Čīle  Dānija  Filipīnas  Francija  Grieķija  Gruzija  Indija M107 tiek lietots Mumbajas policijā  Itālija  Izraēla Lieto IDF Inženierspēki  Jordānija  Katara  Kuveita  Libāna  Lietuva Lieto Lietuvas armija  Malaizija Lieto Malaizijas Speciālo Uzdevumu Vienība  Meksika  Nīderlande  Norvēģija  Omāna  Polija Lieto GROM Speciālo Uzdevumu Vienība  Portugāle  Saūda Arābija  Singapūra  Somija  Spānija  Turcija  Vācija M107 tiek lietots Vācijas armijā, ar apzīmējumu G82  Zviedrija Lieto ar apzīmējumu Ag 90 C M82: 12,7x99 mm Barrett M82 pusautomātiskā šautene. M82A1: 12,7x99 mm Barret M82A1 pusautomātiskā šautene. Uzlabots variants ar stobra bremzi. M82A1A: 12,7x99 mm Barret M82A1 pusautomātiskā šautene. Variants speciāli paredzēts šaušanai ar Mk 211 Mod 0 munīciju. M82A1M: 12,7x99 mm Barret M82A1 pusautomātiskā šautene. Uzlabots variants ar pilna garuma tēmēkļa stiprinājuma sliedi. M82A2: 12,7x99 mm Barret M82A2 pusautomātiskā šautene. Variants pielāgots šaušanai no pleca. M82A3: 12,7x99 mm Barret M82A2 pusautomātiskā šautene. Variants ar pilna garuma tēmēkļa stiprinājuma sliedi, taču tā ir augstāka, kā M82A1M versijā. XM107/M107: Sākumā šis apzīmējums lietots, lai apzīmētu Barret M95 šauteni. Vēlāk šis apzīmējums piešķirts modernizētajai šautenei Barret M82A1M. Patronas tips: 12,7x99 mm vai 10,6x83 mm Garums: 145 cm ar 73,7 cm stobru vai 122 cm ar 50,8 cm stobru Stobra garums: 737 mm vai 508 mm Pārlādes sistēma: 10 patronu magazīna Tēmēkļi: mehāniskais, optiskie tēmēkļi pēc lietotāja izvēles Masa: 14 kg ar 73,7 cm stobru vai 13,5 kg ar 50,8 cm stobru Sākuma ātrums: 853 m/s (42,8 g lode) vai 990 m/s (26 g lode) Efektīvais attālums: 1800 m Maksimālais attālums: 6812 m Patronas tips: 12,7x99 mm Garums: 140,9 cm Stobra garums: 737 mm Masa: 14,75 kg (nepielādēta) Sākuma ātrums: 900 m/s Efektīvais attālums: 2000 m Patronas tips: 12,7x99 mm Garums: 144,8 cm Stobra garums: 737 mm Masa: 12,9 kg Sākuma ātrums: 853 m/s Efektīvais attālums: 1829 m Maksimālais attālums: 6812 m Patronas tips: 12,7x99 mm Garums: 116,8 cm Stobra garums: 447 mm Masa: 11,8 kg