Britu Austrālijas un Jaunzēlandes Antarktiskā izpētes ekspedīcija (angļu: The British Australian (and) New Zealand Antarctic Research Expedition), plašāk zināma ar akronīmu BANZARE (British Australian and New Zealand Antarctic Research Expedition), bija Antarktīdas izpētes ekspedīcija, ko rīkoja no 1929. līdz 1931. gadam. Ekspedīcija iekļāva divus ceļojumus, ko organizēja un finansēja Apvienotā Karaliste, Austrālija un Jaunzēlande. Ekspedīcijas vadītājs bija Daglass Mosons, par kuģi tika izmantota Roberta Skota barka Discovery. Ekspedīcijas laikā tika nokartēta liela daļa Antarktīdas piekrastes, atklātas Princeses Elizabetes Zeme un Maka Robertsona Zeme, kā arī pasludinātas par Apvienotās Karalistes īpašumu plašas teritorijas, kas mūsdienās zināmas kā Austrālijas Antarktiskā Teritorija. Ekspedīcijas rezultāti no 137. līdz 1975. gadam tika publicēti 13 sējumos par ģeoloģiju, okeanogrāfiju, meteoroloģiju, magnētismu, zooloģiju un botāniku. Par godu ekspedīcijai nosaukts BANZARE krasts Vilksa Zemē. B.A.N.Z. Antarctic Research Expedition 1929—1931 Reports (1937—1975), Adelaide: BANZAR Expedition Committee & Mawson Institute for Antarctic Research, University of Adelaide. Collis, Christy (2004) The Proclamation Island Moment: Making Antarctica Australian. Law Text Culture 8:1—18. Price, A. Grenfell (1962) The Winning of Australian Antarctica: Mawson's BANZARE voyages, 1929—31: based on the Mawson Papers, Sydney: Angus & Robertson. Douglas Mawson 1882-1958