Šis raksts ir par skandināvu dievu. Par citām jēdziena Ods nozīmēm skatīt nozīmju atdalīšanas lapu. Ods (senskandināvu: Óðr - 'dvēsele', salikteņos lieto ar nozīmi 'liels spēks, enerģija') senskandināvu mitoloģijā ir Freijas vīrs. Viņiem ir meitas Hnosa un Gersimi. Snorre Sturlusons Jaunākajā Edā min, ka Freija raud sarkana zelta asaras, kad Ods dodas tālos ceļojumos; viņa arī dodas viņu meklēt, tāpēc sev pieņēmusi daudz vārdu. Pastāv teorija, ka Freija un Friga varētu būt viena dieviete. Frigas vīrs ir Odins, un Óðr ir arī viens no Odina vārdiem, tāpēc iespējams, ka Ods ir tikai Odina hipostāze.