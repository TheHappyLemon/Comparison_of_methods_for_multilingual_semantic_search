Katafalks ir izvadīšanas transporta līdzeklis zārku pārvadāšanai no, piemēram, baznīcas uz kapsētu, līdzīgām apbedīšanas vietām, vai uz krematoriju. Citkārt to dēvē arī par sēru auto. Mirušās personas ķermeņa transportēšana ir viena no sarežģītākajām un vienlaikus svarīgākajām apbedīšanas procesa sastāvdaļām. Tieši tādēļ to gandrīz vienmēr nodrošina apbedīšanas nozares speciālisti, kas šo darbu veic ar sertificēta katafalka palīdzību. Šādu pakalpojumu izmantošana nodrošina visu normatīvo prasību ievērošanu. Lai gan mūsdienās zārka pārvietošanai visbiežāk tiek izmantoti motorizēti transporta līdzekļi, atsevišķās valstīs tiek izmantotas arī senākas transporta metodes. Tāpat dažādās pasaules valstīs tiek izmantoti atšķirīga veida motorizētie katafalki, kas lielākoties ir saistāms ar dažādām apbedīšanas tradīcijām. Motorizēto katafalku izmantošana aizsākās 20. gadsimta pirmās desmitgades beigās. Apbedīšanas pakalpojumi