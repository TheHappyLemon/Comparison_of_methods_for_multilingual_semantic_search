Jevgeņijs Ustjugovs (krievu: Евгений Романович Устюгов; dzimis 1985. gada 4. jūnijā Krasnojarskā, Krievijā) ir bijušais krievu biatlonists. Divkārtējs olimpiskais čempions. Pēc karjeras beigām viņam izvirzītas apsūdzības par antidopinga noteikumu pārkāpumiem. Ar biatlonu nodarbojās kopš 1997. gada, pirmoreiz starptautiskās sacensībās startējis kā juniors 2005. gadā. Pasaules kausa posmos piedalās kopš 2008.-2009. gada sezonas. J. Ustjugovs ir uzvarējis 3 Pasaules kausa posmos, bet Pasaules čempionātos viņa augstākās izcīnītās vietas ir sudraba medaļas stafetē un 15 km distancē ar kopēju startu 2011. gadā Hantimansijskā. Savās pirmajās Olimpiskajās spēlēs 2010. gadā Vankūverā negaidīti kļuva par čempionu 15 km distancē ar kopējo startu, kā arī kopā ar komandu izcīnīja bronzas medaļu stafetē. Otro olimpisko zelta medaļu izcīnīja pēc četriem gadiem Soču olimpiskajās spēlēs, stafetē. 2014. gada pavasarī J. Ustjugovs paziņoja par profesionālā sporta karjeras beigām. Pēc karjeras beigām viņam izvirzītas apsūdzības par antidopinga noteikumu pārkāpumiem. IBU profils (angliski)