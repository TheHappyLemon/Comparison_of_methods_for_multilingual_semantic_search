Koraļļu pils (angļu: Coral Castle, arī Rock Gate Park) ir megalītu piemineklis Floridā, netālu no Houmstedas (40 km uz dienvidrietumiem no Maiami), kuru izveidojis latviešu akmeņkalis Edvards Liedskalniņš. Piemineklis sastāv no vairākiem, pārsvarā koraļļu kaļķakmens, megalītiem, kuri katrs sver vairākas tonnas. Koraļļu pili Edvards Liedskalniņš cēla apmēram no 1920. līdz 1940. gadam Floridasitijā kā veltījumu dzimtenē palikušajai līgavai Hermīnei Lūsis. Pats Liedskaniņš sauca līgavu par Mīļoto Sešpadsmit (Sweet Sixteen) bet amerikāņiem līgavas vārds bija Agnese Scuffs. Akmeņu pārvietošanai Liedskalniņš izmantoja pašdarinātas sviras un vinčas. No 1937. līdz 1939. gadam Liedskalniņš pārveda akmeņus uz jaunu vietu 16 km attālumā, netālu no Houmstedas. Pēc Liedskalniņa nāves 1951. gadā Koraļļu pils kļuva par tūrisma objektu. 1984. gadā tā tika iekļauta ASV Nacionālajā vēsturisko vietu reģistrā. 1986. gadā amerikāņu rokmūziķis Billijs Aidols iedvesmojoties no Koraļļu pils apmeklējuma un stāsta par Liedskalniņa līgavu, uzrakstīja dziesmu Sweet Sixteen, kuras videoklips filmēts pilī. Nav zināms, kas un kad piedēvēja Liedskalniņa līgavai šādu vārdu, skat.: Andris Stavro. Koraļļu pils. Lauku Avīze. Rīga. 2005. ISBN 9984-542-43-2 99. lpp. Oficiālā mājaslapa (angliski)