Informācijas, telesakaru un mediju tiesību institūts (vācu: Institut für Informations-, Telekommunikations- und Medienrecht, saīsin: ITM) ir neatkarīga Vestfāles Universitātes struktūrvienība, kas nodarbojas ar informācijas tiesību jautājumu pētniecību, tajā skaitā autortiesību un blakustiesību aizsardzība, konfidenciālas informācijas neizpaušana, interneta tiesību īpatnības un citas tiesiskās attiecības, kas rodas informācijas sfērā. Daudzi institūta projekti tiek īstenoti pēc Eiropas Komisijas pasūtījuma. Autortiesības un rūpnieciskā īpašuma tiesiskā aizsardzība Datu apstrādes līgumtiesības Elektroniskās tirdzniecības juridiskie jautājumi Preču zīmju un patentu tiesiskā aizsardzība Starptautisko privāttiesību un starptautiskā civilprocesa jautājumi Konkurences tiesības Servitūtu tiesības (Vācijas Telesakaru likuma 68. un 76.panta izpratnē) Telesakaru pakalpojumu patērētāju aizsardzība Konkurences tiesību attīstīšana Tiesības uz filmām Tiesības uz skaņudarbiem Interaktīvo plašsaziņas līdzekļu izmantošana mācību procesā Mākslīgā intelekta potenciāls un pielietojuma robežas jurisprudencē Automatizēto juridisko lēmumu pieņemšanas sistēmu izmantošanas iespējas Juridisko datu bāzu izveide un uzturēšana / elektroniskā publicēšana Elektroniskā komercija juridiskajā jomā Elektroniskais paraksts CONSENT (Consumer sentiment regarding privacy on user generated content services in the digital economy — 'Lietotāju attieksme pret privātumu digitālās ekonomikas pakalpojumos ar lietotāju radītu saturu'). Projekts tiek īstenots pēc Eiropas Komisijas pasūtījuma. Deviņpadsmit projekta dalībnieku vidū ir trīspadsmit Eiropas valstu zinātniski pētnieciskie centri, augstākās mācību iestādes un nevalstiskās organizācijas. LAPSI (Legal Aspects of Public Sector Information — 'Publiskā sektora informācijas tiesiskie aspekti'). Arī šis projekts tiek īstenots pēc Eiropas Komisijas pasūtījuma. Projektā piedalās divdesmit partnerorganizācijas no trīspadsmit Eiropas Savienības valstīm. Galvenais projekta mērķis ir noteikt un apspriest normatīvos šķēršļus, kas digitālajā vidē kavē piekļuvi publiskā sektora informācijai un tās atkalizmantošanu. Projekts LAPSI ir vērsts uz Eiropas mēroga sistēmas izveidi darbam ar šāda veida informāciju, kas var kļūt par sākumpunktu turpmākajām politiskajām debatēm augstākajā līmenī. Rūpnieciskā īpašuma tiesību pētnieciskais centrs (Research Centre for Industrial Property Rights). Centrs tika izveidots 1998.gadā, lai nodrošinātu zinātnes un tehnikas sasniegumu tiesisko aizsardzību, kas ir viens no svarīgākajiem efektīvas ekonomikas priekšnoteikumiem. „Informācijas tiesību vēsture”. Projekts tiek īstenots ar Vācu zinātniski pētnieciskās savienības atbalstu un ir galvenokārt vērsts uz „informācijas tiesību” precīza rašanās laika un turpmākās evolūcijas gaitas noskaidrošanu. ZAP-Projekt (projekts „ZAP”). Projekta mērķis bija izveidot daudz vienkāršāk lietojamas tiesiskās datubāzes, kuras būtu pieejamas arī tiem cilvēkiem, kas nav datu elektroniskās apstrādes speciālisti. IPR-HD (Intellectual Property Rights Helpdesk — 'Intelektuālā īpašuma tiesību atbalsta dienests'). Projekts ietver Eiropas mēroga zinātniski pētniecisko institūtu, juridisko un konsultāciju uzņēmumu tīklu, kas izveidots, lai atbalstītu mazos un vidējos uzņēmumus intelektuālā īpašuma tiesību izmantošanā, tajā skaitā komerciālā izmantošanā. Institūts ir publicējis vairāk nekā piecdesmit grāmatas un vairākus simtus rakstu par informācijas tiesību jautājumiem. Informāciju, telesakaru un mediju tiesību institūta mājaslapa (vāciski)/(angliski) Galvenie institūta darbības virzieni (angliski) Koordinātas: 51°58′29.28″N 7°36′13.68″E﻿ / ﻿51.9748000°N 7.6038000°E﻿ / 51.9748000; 7.6038000