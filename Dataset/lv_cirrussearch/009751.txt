Šis raksts ir par upi Kurzemē. Par citām jēdziena Užava nozīmēm skatīt nozīmju atdalīšanas lapu. Užava (arī Dižupe, Zirgmežupe; augštecē Mazkaibas upe, Mālupe; vidustecē Bumbuļupe) ir Baltijas jūrā ietekoša upe Kuldīgas un Ventspils novados. Sākas satekot novadgrāvjiem starp Gudeniekiem un Basu muižu Gudenieku pagastā. Plūst pa Piemares un Ventavas līdzenumiem ziemeļaustrumu virzienā. Lielākajā daļā tecējums, izņemot posmu starp Tērandi un Sisi, regulēts, gultne iztaisnota. Meliorācijas rezultātā gar upi izbūvēts Užavas polderis. Ietek jūrā lejpus Užavas ciema. Kreisā krasta pietekas: Saltvalks, Bērzkalnupe, Tiemene. Labā krasta pietekas: Guļas valks (7 km), Stirna (10 km), Mārgava (6 km), Kauliņas upe (26 km), Vanka (30 km), Gaiļvalks, Tērande (15 km). LĢIA vietvārdu datubāze Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0.