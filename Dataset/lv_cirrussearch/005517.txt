Bibliotekārs ir informācijas speciālists bibliotēkas un informācijas zinātnē, kas ir informācijas servisu organizēšana un pārvaldība. Parasti bibliotekāri strādā publiskajās bibliotēkās, izglītības iestāžu bibliotēkās, skolu informācijas centros, vai kāda uzņēmuma informācijas centrā. Tradicionāli bibliotekāri tiek saistīti ar grāmatu kolekcijām. Vārds bibliotekārs cēliens no latīņu liber, kas nozīmē "grāmata". Mūsdienu bibliotekāri strādā ar informāciju dažādos formātos, ieskaitot grāmatas, žurnālus, laikrakstus, audio ierakstus, video ierakstus, kartes, manuskriptus, fotogrāfijas, grafiskus resursus, kā arī digitālus resursus. Bibliotekāri parasti palīdz apmācīt lietotājus lietot datubāzes. Bibliotekāri ir kā starpnieki starp informācijas resursiem un lietotāju. Viņam labi jāpārzin lasītāju informacionālās vajadzības. Bibliotekāra loma ir atkarīga no bibliotēkas lieluma. Lielākā daļa bibliotekāru strādā kāda no sekojošajiem sektoriem bibliotēkā: Publiskā servisa bibliotekāri — strādā ar sabiedrību, bieži grāmatu izsniegšanas punktā. Daži specializējās atsevišķu lietotāju grupu apkalpošanā, piemēram, bērnu vai pieaugušo apkalpošanā. Bērnu bibliotekāri nodrošina piemērotus informācijas resursus bērniem visām vecuma grupām. Uzziņu vai zinātniskās bibliotēkas bibliotekāri — palīdz cilvēkiem atrast nepieciešamos materiālus pētniecības veikšanai. Viņi palīdz atrast atbildes uz specifiskiem jautājumiem, nodrošinot pieeju datubāzēm vai citiem elektroniskiem informācijas resursiem, vai nodrošinot pieeju dārgiem informācijas resursiem. Tehniskā servisa bibliotekārs — pasūta bibliotēkas materiālus un abonē datubāzes, datorus un citu ekipējumu, kas nepieciešams pilnvērtīgam bibliotēkas darbam.Uzrauga kataloģizāciju un jaunu materiālu apstrādi. Arhīvists — var būt specializēts bibliotekārs, kas strādā ar tādiem arhīva materiāliem kā manuskripti, dokumenti un ieraksti. Sistēmas bibliotekārs — attīsta un uztur bibliotēkā esošās sistēmas, ieskaitot bibliotēkas katalogu un citas saistītās sistēmas. Elektronisko resursu bibliotekārs — pārzina bibliotēkas abonētās datubāzes. Skolu bibliotekārs — strādā skolu bibliotēkās un savus pienākumus pilda kā skolotājs, informācijas speciālists. Viņa darbs vairāk saistīts ar literatūras materiāliem. Instrukciju bibliotekārs — māca cilvēkiem nepieciešamās prasmes, kādas vajadzīgas, lai efektīgi varētu atrast lietotājiem nepieciešamo informāciju. Parasti šādi speciālisti strādā akadēmiskajās bibliotēkās. Bibliotekārs ir ļoti sena profesija, profesijas aizsākumi meklējami Senajā Ēģiptē un Babilonijā, kur bibliotekāriem bija jāorganizē un jāglabā plašā papirusu ruļļu kolekcija . Līdz 19. gs. beigām Eiropā par bibliotekāru vadītājiem parasti strādāja sabiedrībā zināmi cilvēki — literāti, zinātnieki. Pie slaveniem Eiropas bibliotekāriem var pieskaitīt filosofus Imanuēlu Kantu, Deividu Hjūmu, Johanu Godfrīdu Herderu, dzejnieku un zinātnieku Johanu Volfgangu fon Gēti, literatūrvēsturnieku Gotholu Eiframu Lesingu. Latvijā bibliotekāra izglītību iespējams iegūt šajās iestādēs: Ekonomikas un kultūras augstskolas Kultūras nodaļā; Latvijas Kultūras akadēmijas Kultūras socioloģijas un menedžmenta katedrā; Latvijas Kultūras koledžas Bibliotēkzinātnes un informācijas nodaļā; Latvijas Nacionālās bibliotēkas mācību centrā; Latvijas Universitātes Sociālo zinātņu fakultātes Informācijas un bibliotēku studiju nodaļā; Latvijas Universitātes Sociālo zinātņu fakultātes Informācijas un bibliotēku studiju nodaļā Bibliotēku darbinieku tālakizglītības centrā. «ODLIS: Online Dictionary for Library and Information Science». Arhivēts no oriģināla, laiks: 2010. gada 18. novembrī. Skatīts: 2010. gada 7. oktobrī. Bibliotēka un bibliotekāra tēls «Bibliotēku nozares informācija - Mācību iestādes : Biblioteka.lv». Arhivēts no oriģināla, laiks: 2011. gada 18. augustā. Skatīts: 2010. gada 7. oktobrī. Bibliotekāra profesionālās ētikas kodekss Bibliotekārs nav grāmatu tārps[novecojusi saite] 20.07.2009. Aija Lietiņa. Latvijas Avīze/pielikumi