Skrūve ir stiprinājuma veids, ko raksturo spirālveida kores (ko sauc par ārējo vītni), kas ir izveidotas ap cilindrveida vai konusveida materiālu. Skrūves vītnes ir paredzētas, lai tās saderētu kopā papildus vītni, kas pazīstama kā iekšējā vītne jeb uzgrieznis. Bieži skrūvēm ir tā saucamās galvas, kas ir speciāli izveidotas skrūves vienā galā, ar kuras palīdzību to var griezt. Arī uzgriežņiem ir tāda pati forma, kā šīm galvām, kas palīdzētu noturēt šo uzgriezni. Galvai parasti ir lielāks diametrs, nekā pašam skrūves cilindram. Skrūves parasti izgatavo no metāla, bet ir gadījumi kad tās tiek ražotas arī no plastmasas un citiem materiāliem. Tērauda skrūves parasti cinko, lai tās neoksidētos. Vēl sauc par stiprības klasi, cietību. Skrūves izgatavo no dažādiem materiāliem, taču līdz šim izplatītākais ir tērauds. Rūpniecībā izšķir daudz dažādu tērauda marku, kas atšķiras pēc ķīmiskā sastāva un mehāniskām īpašībām. Veicot aprēķinus, bez vītnes ģeometriskajiem parametriem, svarīgi zināt skrūves materiāla mehāniskās īpašības, tādēļ tērauda skrūvju stiprības klases ir standartizētas un metrisko skrūvju stiprība klasificēta šādā veidā: Nerūsošais tērauds dalās 3 klasēs: 1. Austenīta ar tērauda markām pēc BS EN 10088: A1 - 1.4305; A2 - 1.4301; A3 - 1.4541; A4 - 1.4401; A5 - 1.4571. 2. Martensīta ar tērauda markām pēc BS EN 10088: C1 - 1.4006 u.tml.; C3 - 1.4057; C4 - 1.4104. 3. Ferīta ar F1 tērauda marku. Atkarībā no ķermeņa formas, kurā iegrieztas vītnes, izšķir cilindrisko un konisko vītņojumu. Vītņojums var atrasties cilindra iekšpusē vai ārpusē: iekšējais un ārējais vītņojums. Labais vītņojums ir tad, ja pulksteniski griežot skrūvi vai uzgriezni, tā no novērotāja attālinās; kreisais vītņojums ir skrūvei, kas pārvietojas pretējā virzienā. Nostiprināšanas skrūves iedala pēc to vītnes profila. Collu jeb Vitvorta vītne. Darba skrūves paredzētas rotācijas kustības pārveidošanai lineārā kustībā. Darba skrūves iedala pēc to vītnes profila. (angļu: Trapezoidal thread) Plaši pazīstama un pielietota dažādās inženiertehniskās nozarēs. Izmanto kravu celšanai un objektu pārvietošanai. Tās priekšrocības ir vienkārša konstrukcija un zemas ražošanas izmaksas, taču būtiskākais trūkums ir zems lietderības koeficients lielās berzes starp uzgriezni un skrūvi dēļ. Citādi sauktas par lodgaitas skrūvēm (angļu: Ball Screw). Šis skrūvju veids nav īsti skrūve - tas ir kaut kas starp skrūvi ar uzgriezni un gultni, jeb gultņotu vītņu pāri. Šim skrūvju veidam novērsti iepriekšminēto skrūvju veidu trūkumi, taču to cena sākotnēji bija ap 10 reizēm augstāka, kā citām skrūvēm. Tagad ir piegādātāji, kas piedāvā šo skrūvju veidu par cenu, kas padara šo skrūvju izmantošanu izdevīgu un salīdzinoši dārgas ir tikai precīzākās to versijas, kas paredzētas augstas precizitātes darba galdu un mehānismu izveidei, kur kļūda lineārā pārvietojumā nepārsniedz 0,01 mm uz skrūves garuma metru. Lodgaitas skrūves iedala pēc to izgatavošanas metodes: Frēzētas Rullētas Atkarībā no izgatavošanas veida un virsmas apstrādes metodes tās iedala dažādās precizitātes klasēs. Sīkāk iedala tērauda, koka un plastmasas skrūvēs. Šīm skrūvēm atšķirībā no skrūvēm ar metrisko vītni ir lielāka vītnes kāpe. Katram standartizētam skrūves veidam ir savs vītnes standarts. Pašvītņojošo skrūvju vītņu standarti: Tēraudam paredzētās: ISO 1478, kas aizvietojis DIN 7970; Kokam paredzētās: DIN 7998; Plastikātiem paredzētās: UNI 9702. Pašvītņojošām skrūvēm galvas mēdz būt dažādas formas: Gremdgalva; Gremdgalva ar ovālu; Apaļa galva; Pusapaļa galva; Ovāla galva; Sešstūris; Sešstūris ar flanci; Cilindrs; u.c. Dažādie padziļinājumi, vai izciļņi, atkarībā no skrūvēšanas instrumenta: Rieva (tautā mīnuss); Phillips; Phillips II; Phillips un rievas kombinācija; Phillips un ārējās seškantes kombinācija; Phillips Pozidrive; Phillips Supadrive; Torx ārējais; Torx iekšējais; Torx iekšējais ar paaugstinātu drošību (Torx TR); Seškante ārēja; Seškante iekšēja; Seškante iekšēja ar paaugstinātu drošību; Quadrex; u.c. Šajos standartos atrodami šo vītņu izmēri. Tālāk, meklējot atbilstošas skrūves, vērts zināt, kāda standarta vītne ir attiecīgai skrūvei, jo, ja tā būs tēraudam paredzētā vītne, tad no koka tā vienkārši "izslīdēs" ārā pie lielākas slodzes. Sliktākā gadījumā to neizdosies pat pievilkt. Vītnes kāpe mazāka, kā plastmasai paredzētām, bet lielāka, kā metāliem paredzētās. Atšķirsies arī priekšurbumi, kas nepieciešami dažādu skrūvju veidiem - koka skrūvēm priekšurbumi vajadzīgi lielāku diametru skrūvju ieskrūvēšanai, pretējā gadījumā tās ir grūti (citreiz neiespējami) ieskrūvēt un nospriegot. Pastāv daudz dažādu kokam paredzēto skrūvju veidu, kā standartizēto, tā arī speciāli izgatavoto, kas nepakļaujas nevienas valsts standartam. Tā piemēram pēc DIN standarta pieejamas šādas kokam paredzētas skrūves: DIN 95[novecojusi saite]; DIN 96; DIN 97; DIN 571; DIN 7995; DIN 7996; DIN 7997; Visām minētajām skrūvēm ir savi trūkumi (nepilna vītne, neērta ieskrūvēšana; neatbilstoša galva u.c.), tādēļ pastāv daudz dažādu speciālu skrūvju. Tā piemēram, dažos veikalos pārdod kokam paredzētās skrūves, kas izgatavotas pēc īpaša standarta un saucas "SPEC 16". Ir daudz dažādu kokam paredzēto skrūvju ražotāju, kuri piedāvā ko īpašu, kas nav sastopams standarta skrūvju sortimentā. "Tehniskā Rokasgrāmata II daļa". www.mdmetric.com sadaļa par metrisko vītni