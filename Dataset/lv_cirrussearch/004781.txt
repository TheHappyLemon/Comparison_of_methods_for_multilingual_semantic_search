Gana zizlis (latīņu: baculus pastoralis) ir viena no bīskapa un kardināla insignijām. Tā simbolizē Labā gana kalpojumu, ko veic uzticētās tautas vidū, tas ir, būt nomodā par ticību un morāli, tā ir pastorālā kalpojuma zīme. Gana zizli lieto tikai savā diecēzē, citā diecēzē drīkst lietot ar vietējā bīskapa piekrišanu. Gana zizli, tāpat kā gredzenu nekad nelieto Lielajā piektdienā. Vērstu ar izliekumu uz sevi, zizli bīskaps lieto, ejot procesijā, sakot homīliju, klausoties Evaņģēlija pasludināšanu, pieņemot solījumus un ticības apliecinājumu, dodot svētību, svinot sakramentus, kā arī sakramentālijas. Ievēlot bīskapu par kardinālu, viņam šī insignija saglabājas.