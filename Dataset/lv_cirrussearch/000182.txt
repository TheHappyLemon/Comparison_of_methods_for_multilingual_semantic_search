SA80 (no angļu: Small Arms for the 1980s — "Mazie ieroči astoņdesmitajiem) ir Apvienotās Karalistes 5,56 mm strēlnieku ieroču saime. SA80 ir automātisks, "bull pup" konstrukcijas, vairāku uguns režīmu ierocis. SA80 prototipi tika izmēģināti 1976. gadā, un SA80 saimes ražošana izbeigta 1994. gadā. SA80 versija L85A ir standarta ierocis Britu Bruņotajos spēkos kopš 1987. gada, aizvietojot FN FAL versiju SRL L1A1. Šobrīd tiek izmantota uzlabotā versija L85A2. Vēl SA80 saimē ietilpst L86 Light Support Weapon ("Vieglais uguns atbalsta ierocis" — rokas ložmetējs), L22 karabīne (pēc izmēriem un izmantošanas mērķa līdzinās M4 karabīnei) un L98 mācību šautene.