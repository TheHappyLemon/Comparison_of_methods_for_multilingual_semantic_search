Kristīne Vītola (dzimusi 1991. gada 2. jūnijā Rīgā) ir latviešu basketboliste, spēlē spēka uzbrucējas un centra pozīcijā, Latvijas sieviešu basketbola izlases dalībniece. Pašlaik (2020) pārstāv Turcijas klubu Stambulas "Fenerbahçe". Karjeru uzsākusi SK Rīga sastāvā (2006—2009). Augstskolas komandu UTEP "Miners" pārstāvēja kopš 2010.—2011. gada NCAA sezonas. Pēc universitātes absolvēšanas uzsākusi profesionāles karjeru Spānijā Saragosas "Mann-Filter" klubā. 2015. gada aprīlī tika paziņots par pievienošanos Spānijas klubam Salamankas "Perfumerias Avenida". 2016. gadā pievienojas Turcijas Eirolīgas klubam Stambulas "Galatasaray", 2017. gadā — Polijas kluba Gdiņas "Basket 90 Gdynia". 2018. gadā Rīgas klubam TTT. Pēc tam spēlējusi Spānijā un Ungārijā, bet 2020. gada novembrī pievienojās Eirolīgā spelējošajam Turcijas klubam Stambulas "Fenerbahçe". Pārstāvējusi Latvijas jaunatnes izlases. 2010. gada Eiropas U-20 čempionātā izcīnīja bronzas medaļu. Latvijas pieaugušo izlasē debitēja 2010. gada 31. jūlijā, spēlē pret Somijas izlasi. Āzens, Dainis (2011. gada 24. maijā). "Kristīnei Vītolai ir varianti". Sporta Avīze (Rīga: SIA "Mediju nams") 21 (796): 24.—29. lpp. ISSN 1691-0451. «Kristīne Vītola karjeru turpinās vienā no Spānijas spēcīgākajiem basketbola klubiem». Kasjauns.lv. Skatīts: 2015. gada 9. jūnijā. ««TTT Rīga» bruņojas ar vēl vienu izlases spēlētāju Vītolu». TVNET (latviešu). 2018-05-31. Skatīts: 2019-01-11. Latvijas izlasei bronzas medaļas Anete Klintsone un Kristīne Vītola: pirmās dienas Latvijas izlasē Kristīne Vītola: "Izcīnītā vieta neapmierināja" Eurobasket spēlētāja(-s) profils (angliski) FIBA ARCHIVE profils (angliski) FIBA Europe.com profils (angliski) Basket.lv profils UTEP profils (angliski)