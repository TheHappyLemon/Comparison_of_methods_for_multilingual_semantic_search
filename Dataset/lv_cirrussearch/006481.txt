Zemkopība ir saimnieciska rakstura nodarbošanās, kas saistīta ar zemes apstrādi pārtikas kultūru audzēšanai. Zemkopība ir lauksaimniecības apakšnozare. Zemkopība ir viens no vecākajiem cilvēku nodarbošanās veidiem. Tā aizsākās vēl Akmens laikmetā ar pārtikai derīgu savvaļas augu vākšanu, pakāpeniski pārejot uz to kultivēšanu. Senākās civilizācijas, kā Mezopotāmija vai Ēģipte, balstījās galvenokārt uz zemkopību. Zemes ražības un līdz ar to arī pārtikas krājumu palielināšanai, šīs civilizācijas (upju ieleju civilizācijas), lai apūdeņotu apstrādājamos laukus, kā arī uzlabotu to kvalitāti ar upju dūņām, būvēja sarežģītas apūdeņošanas sistēmas. Mūsdienās ekonomiski attīstītajās valstīs zemkopībā tiek izmantota augsti attīstītas tehnoloģijas, kā arī bioloģijas, ķīmijas, ģenētikas un citu zinātņu sasniegumi.