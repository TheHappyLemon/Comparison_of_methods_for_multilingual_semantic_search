Šis raksts ir par apdzīvotu vietu Vidzemē. Par citām jēdziena Skrīveri nozīmēm skatīt nozīmju atdalīšanas lapu. Skrīveri ir apdzīvota vieta Vidzemē, Aizkraukles novadā, Daugavas pietekas Maizītes krastā pie Rīgas—Krustpils dzelzceļa. Skrīveru pagasta centrs. Skrīveros atrodas pagasta pārvalde, Andreja Upīša Skrīveru vidusskola, mūzikas un mākslas skola, bērnudārzs «Sprīdītis», pasts, katoļu baznīca, kultūras nams, bibliotēka, Andreja Upīša memoriālais muzejs. Dienvidos no Skrīveriem pie autoceļa A6 atrodas Skrīveru dendroloģiskais parks, Skrīveru Zemkopības zinātniskais institūts un Aizkraukles pilskalns. Apdzīvotā vieta atrodas uz bijušās Rēmera muižas (Römershof) zemes, kas Zviedru Vidzemes laikā 1634. gadā nokļuva Kokneses muižas rakstveža jeb skrīvera (no zviedru: skreivet — 'rakstīt') Johana Nīmeijera īpašumā, no kā arī cēlies Skrīveru tagadējais nosaukums. Apdzīvotā vieta sāka veidoties no 1882. gada pie jaunuzbūvētās Rēmershofas (Römershof) dzelzceļa stacijas. 1925. gadā Skrīveriem piešķīra biezi apdzīvotas vietas (ciema) statusu, bet 1958. gadā — pilsētciemata statusu, kas gan 1990. gadā tika zaudēts. 1956. gadā ciemā nodibināja Skrīveru Pārtikas kombinātu, kas sāka ražot «Gotiņas» konfektes. Esošajās robežās ar Zemkopības institūtu, pēc CSP datiem. Skrīveros dzimuši vai dzīvojuši: Nikolajs Krauklis (1900—1945), aktieris. Andrejs Upīts (1877—1970), rakstnieks. «Vietvārdu datubāze: Informācija par Skrīveriem». Latvijas Ģeotelpiskās informācijas aģentūra. LĢIA vietvārdu datubāze «Skrīveru dendroloģiskais parks». Arhivēts no oriģināla, laiks: 2010. gada 10. februārī. Skatīts: 2010. gada 11. janvārī. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP