Šis raksts ir par politiķi. Par citām jēdziena Gonsaless nozīmēm skatīt nozīmju atdalīšanas lapu. Felipe Gonsaless Markess (Felipe González Márquez; dzimis 1942. gada 5. martā) ir Spānijas politiķis, četras reizes bijis premjerministrs (no 1982. līdz 1996. gadam). Spānijas Sociālistiskās Strādnieku partijas (Partido Socialista Obrero Español, PSOE) biedrs. Dzimis Seviļā, studējis tieslietas Seviļas universitātē. 1962. gadā iestājies nelegālajā Spānijas Sociālistiskajā strādnieku partijā. Segvārds Izidors (Isidoro). 1971. gadā viņu arestēja par protestu organizēšanu pret Franko režīmu. 1974. gadā Gonsaless kļuva par partijas līderi. Pēc Franko nāves 1975. gadā (Gonsaless esot atteicies nosvinēt diktatora nāvi, sacīdams: "es nekad nedzeru par spāņa nāvi"). 1977. gadā PSOE legalizējās un vispārējās Kortesu vēlēšanās partija ieguva 29,2 % balsu un kļuva par galveno opozīcijas partiju. 1982. gada vēlēšanās partija ieguva 48,3 % balsu un PSOE kļuva par valdošo partiju Spānijā. PSOE un Gonsaless kā tās līderis bija valdošā partija Spānijā līdz 1996. gadam (14 gadus). Tomēr problēmas ekonomikā un vairāki korupcijas skandāli sašķobīja partijas reputāciju, un 1996. gadā tā zaudēja vēlēšanās reformētajai Tautas partijai (Partido Popular). 1997. gadā Gonsaless atstāja partijas vadītāja posteni, bet 2004. gadā nolika arī deputāta mandātu.