"Viens pats mājās 2: Apmaldījies Ņujorkā" (angļu: Home Alone 2: Lost in New York, vai vienkārši Viens pats mājās 2) ir 1992. gada Ziemassvētku kinokomēdija, kuras režisors ir Kriss Kolumbuss, scenārija autors un producents Džons Hjūzs. Tas ir turpinājums 1990. gada filmai "Viens pats mājās" un otrā filma "Viens pats mājās" filmu sērijā. Galvenās lomas filmā atveido Makolijs Kalkins, Džo Peši, Denjels Stērns, Džons Hērds, Tims Karijs, Brenda Frikere un Ketrina O'Hāra. Filmā Kevins Makalisters (Kalkins), noklīst no savas ģimenes, kas dodas atvaļinājumā uz Floridu, un nokļūst Ņujorkā. Hjūzs pēc sešu filmu līguma parakstīšanas ar studiju 20th Century Fox, pabeidza filmas scenāriju līdz 1991. gada februārim. Kalkina atgriešanos apstiprināja maijā, un drīz pēc tam noslēgti līgumi arī ar pārējiem aktieriem. Filmēšana notika no 1991. gada decembra līdz 1992. gada maijam, un norisinājās Ilinoisā un Ņujorkā, tostarp Rokfellera centrā un Pasaules tirdzniecības centrā. Filmas "Viens pats mājās 2" pirmizrāde ASV notika 1992. gada 20. novembrī un to izplatīja 20th Century Fox. Tā saņēma dažādas kritiķu atsauksmes, slavējot aktierspēli, bet kritizējot par tumšāku toni, vardarbību un līdzību ar iepriekšējo filmu. Filmas pasaules kases ieņēmumi ir gandrīz 359 miljoni ASV dolāru, kļūstot par trešo ienesīgāko 1992. gada filmu. 1997. gadā filmai izlaists turpinājums ar jaunu aktieru sastāvu "Viens pats mājās 3". "Viens pats mājās 2" ir pēdējā sērijas filma, kurā piedalās pirmās filmas aktieru sastāvs. Tomēr Devins Retrejs atkārtoja Baza Makalistera lomu sestajā sērijas filmā Home Sweet Home Alone. «Home Alone 2: Lost in New York (1992)». Box Office Mojo. Arhivēts no oriģināla, laiks: 2012. gada 9. novembrī. Skatīts: 2012. gada 23. decembris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)