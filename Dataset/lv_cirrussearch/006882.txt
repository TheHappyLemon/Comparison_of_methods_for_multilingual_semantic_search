Raiens Stīvens Lohte (Ryan Steven Lochte; dzimis 1984. gada 3. augustā Kanandaigā, Ņujorkas štatā, ASV) ir profesionāls amerikāņu peldētājs, pārsvarā piedalās peldējumos uz muguras un kompleksajā stafetē. Viņš ir ievērojams ar savu peldējuma zem ūdens ātrumu un tajā veikto distanci. 2010. gada Pasaules un ASV labākais peldētājs, vairāku pasaules rekordu īpašnieks. Pieckārtējs olimpiskais čempions. R. Lohte dzimis etniski jauktā ģimenē. Viņa māte ir cēlusies no Kubas, savukārt tēvs ir vācu un angļu izcelsmes. Pirms profesionālās karjeras uzsākšanas viņš uzrādīja labus rezultātus koledžu līmenī NCAA, uzstādīja vairākus ASV un NCAA rekordus. Piedalījies trijās olimpiskajās spēlēs (2004, 2008, 2012). 2004. gadā Atēnās viņš izcīnīja zelta medaļu 4x200 m brīvā stila stafetē un sudraba medaļu 200 m kompleksajā peldējumā. 2008. gada olimpiskajās spēlēs Pekinā R. Lohte izcīnīja bronzas medaļas 200 m un 400 m kompleksajos peldējumos, abās distancēs zaudēdams Maiklam Felpsam un Lāslo Čeham. Viņš tika iekļauts arī ASV stafetes komandas sastāvā startam 4x200 m brīvā stila stafetē, kur ASV komanda izcīnīja zelta medaļu. Vēl vienu zelta medaļu viņš izcīnīja 200 m peldējumā uz muguras. 2012. gada vasaras olimpiskajās spēlēs viņš izcīnīja zelta medaļu 400 m kompleksajā stilā un sudraba 4x100 m brīvā stila stafetē, kur, peldot pēdējo etapu, distances pēdējos metros piekāpās Francijas sportistam. 200 m brīvajā stilā viņš ieņēma 4. vietu, savukārt 4x200 m brīvā stila stafetē tika izcīnīta uzvara, otro sudraba medaļu viņš izcīnīja 200 m kompleksajā peldējumā, savukārt 200 m uz muguras ierindojās trešajā vietā. 2004. gada vasaras olimpiskās spēles Atēnās (Grieķija): Zelta medaļa 4x200 m brīvā stila stafetē. Sudraba medaļa 200 m kompleksajā stilā. 2008. gada vasaras olimpiskās spēles Pekinā (Ķīna): Zelta medaļa 200 m uz muguras. Zelta medaļa 4x200 m brīvā stila stafetē. Bronzas medaļa 200 m kompleksajā stilā. Bronzas medaļa 400 m kompleksajā stilā. 2012. gada vasaras olimpiskās spēles Londonā (Apvienotā Karaliste): Zelta medaļa 400 m kompleksajā stilā. Zelta medaļa 4x200 m brīvā stila stafetē. Sudraba medaļa 4x100 m brīvā stila stafetē. Sudraba medaļa 200 m kompleksajā stilā. Bronzas medaļa 200 m uz muguras. Fiche d'identité, sur swimrankings.net. (angliski) Fiche d'identité[novecojusi saite], sur usaswimming.org. Vikikrātuvē par šo tēmu ir pieejami multivides faili. Skatīt: Raiens Lohte. Oficiālā tīmekļa vietne (angliski) Olympedia profils (angliski) Munzüger Sport profils (vāciski) FINA profils (angliski) Swimrankings profils (angliski) SwimSwam profils (angliski) USA Swimming profils[novecojusi saite] (angliski) Floridas Universitātes profils (angliski)