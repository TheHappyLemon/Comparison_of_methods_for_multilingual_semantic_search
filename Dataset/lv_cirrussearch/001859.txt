Mozambikas Atbrīvošanas fronte jeb FRELIMO (portugāļu: Frente de Libertação de Moçambique ir Mozambikas politiskā partija. Organizācija izveidota Dāresalāmā (Tanzānija) 1962. gadā, kuras darbība tika vērsta uz Mozambikas atbrīvošanu no Portugāles koloniālās atkarības. Pēc desmit gadiem Mozambikas neatkarības cīņu, 1974. gadā, FRELIMO izdevās pakļaut sev trešo daļu valsts teritorijas. Tomēr par frontes panākumu pamatu bija 1974. gadā notikusī Neļķu revolūcija, kuras rezultātā Portugālē tika gāzta pie varas esošā valdība. Jaunā valdība atteicās no koloniālās politikas, un pēc pārrunām Lusakā, 1974. gada septembrī, starp FRELIMO vadību un Portugāli, tika noslēgta vienošanās par Mozambikas neatkarības iegūšanu. Pēc Mozambikas neatkarības iegūšanas, fronte kļuva par vienīgo politisko partiju valstī. Tika izveidota vienpartejiska sistēma. FRELIMO opozīciju atbalstīja DĀR un Rodēzija, ar kuru palīdzību tika izveidota pretošanās fronte RENAMO. FRELIMO veiksmīgi pielāgojas parlamentārās demokrātijas reālijām un uzvar vēlēšanās, joprojām paliekot par vadošo partiju valstī. FRELIMO līderis un neatkarīgās Mozambikas pirmais prezidents bija afrikāņu politiķis Samora Mašels (1975. - 1986.).