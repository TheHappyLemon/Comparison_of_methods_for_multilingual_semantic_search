Cilnis jeb reljefs (no latīņu: relevare — 'pacelt') ir tēlniecības darbs, kurš aplūkojams no vienas puses un kurš izvirzīts no plaknes. Atkarībā no izvirzījuma augstuma cilni uzskata par zemcilni vai augstcilni. Klasiskajā korintiskajā orderī frīze bieži ir rotāta ar zemciļņiem, savukārt augstciļņi atrodami klasiskajos tempļos (piemēram, Partenonā). Starp izcilākajiem mākslasdarbiem, kuru radīšanā izmantoti ciļņi, jāmin Karnakas templis Ēģiptē un Ištaras vārti Babilonijā.