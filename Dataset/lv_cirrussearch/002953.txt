Lauderu pagasts ir viena no Ludzas novada administratīvajām teritorijām. Robežojas ar sava novada Zaļesjes, Nirzas, Rundēnu un Istras pagastiem. Pagasta reljefu veido latgales augstienes Rāznavas pauguraines austrumu mala. Augstākie pauguri atrodas pagasta rietumos - Rudovas (Lītovu) kalns atrodas 243,4 m virs jūras līmeņa. Lauderu pagasta upes ietilpst Veļikajas baseinā. Pagasta austrumu malā plūst Zilupes pieteka Istra, kas no pagasta teritorijas uzņem Gumineicas, Koņovkas un Lauderu upīšu ūdeņus. Pagasta teritorijā atrodas divi lielāki ezeri - Sološu ezers (85,5 ha) un Lauderu ezers (55,3 ha, stipri aizaudzis, jo 1960. gadā ūdens līmenis pazemināts par 1 metru). Pagasta teritorijā atrodas daudzi sīki (zem 1 ha lieli) ezeriņi - Beļaju (Mazezers), Mīlestības (Dubiņu), Koņevas, Torfenes (Zubru), Lielais un Mazais Žlobnovas, Cucuru, Morozu. Istra Lielais Lauderu ezers, Mazais Lauderu ezers, Sološu ezers. 1863. gadā Lauderu muižas teritorija kopā ar Istras, Annapoles, Konecpoles, Soboļinas muižu teritorijām tika iekļauta Istras pagastā. 1927. gadā sādžas tika sadalītas viensētās izveidojot skrajciemus. Pēc Otrā pasaules kara 1945. gada 9. oktobrī izveidoja ciemu padomes (Annapoles, Cucurku, Istras, Koņecpoles, Lauderu, Plepļu, Soboļinas), kuru skaits un lielums laika gaitā mainījās, to skaitā Ludzas apriņķa Istras pagastā izveidoja Lauderu ciema padomi. Lauderu ciems ietilpis Zilupes (1949-1959) un Ludzas (pēc 1959. g.) rajonos. 1954. gadā Lauderu ciemam pievienoja likvidēto Plepļu ciemu, bet 1960. gada 7. jūlijā – Rundānu ciema kolhoza "Maija rīts" teritoriju. Teritorijā darbojās kolhozs "Zaveti Ļeņina", kas 1970. gadā tika pārveidots par Lauderu padomju saimniecību (sovhozu), tika ierīkotas liellopu un putnu fermas, Lauderus attīstīja kā sovhoza centru. 1990. gadā ciemu reorganizēja par pagastu. 2009. gadā Lauderu pagastu kā administratīvo teritoriju iekļāva Zilupes novadā. 2021. gadā Zilupes novadu iekļāva Ludzas novadā. Lauderu pagasts ir viens no pagastiem Latvijā, kurā absolūts vairākums iedzīvotāju ir krievi (krievu ir 72,32% 2011. gada skaitīšanā, latvieši - 21,70%, baltkrievi - 2,99%). Esošajās robežās, pēc CSP datiem. Lielākās apdzīvotās vietas ir Lauderi (pagasta centrs), Turovka, Staraja Meļņica, Cucuri. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP Lauderu pagasts Arhivēts 2012. gada 22. jūnijā, Wayback Machine vietnē.