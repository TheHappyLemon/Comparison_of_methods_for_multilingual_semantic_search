Tranquility (no angļu: "klusums") jeb Node 3 ir Starptautiskās kosmosa stacijas (SKS) modulis. To kosmosā palaida 2010. gada 7. janvārī ar kosmoplānu Discovery misijā STS-130. Moduli izgatavoja uzņēmums Thales Alenia Space pēc Eiropas Kosmosa aģentūras un Itālijas Kosmosa aģentūras pasūtījuma un nodota NASA. Modulim ir seši saslēgšanās mezgli, bet trīs no tiem nebūs aktīvi, jo tam pievienot paredzētie moduļi ir atcelti. Misijā STS-130 tika atgādāts arī Cupola modulis, ko pievienoja Tranquility apakšā. Tranquility ir pievienots pie Unity moduļa kreisā porta. Tranquility ir cilindra formas 6,7 m garumā un 4,48 m diametrā. Starta masa ir 15,5 tonnas. Tam ir seši saslēgšanās mezgli Modulis paredzēts dzīvības sistēmas nodrošināšanai sešiem apkalpes locekļiem. Tajā uzstādīta ūdens reģenerācijas sistēma, skābekļa ģenerators, tualete. Tajā ir arī trenažieris apkalpes fiziskiem treniņiem. Tranquility startēja 2010. gada 7. janvārī ar Discovery misijā STS-130. Kopā ar to tika palaists arī Cupola modulis, kas starta laikā bija pievienots pie Tranquility priekšēja porta. 10. februārī 05:06 UTC Endeavour saslēdzās ar SKS. 12. februārī Roberts Bēnkens un Nikolass Petriks veica iziešanu kosmosā, kuras laikā modulis tika pievienots stacijai. Sākumā viņi Endeavour kravas telpā no Tranquility noņēma transportēšanas stiprinājumus un elektrobarošanas kabeļus. Tad ar stacijas manipulatoru tika satverts modulis un izcelts no kravas telpas (izcelšana sākās 04:05 UTC). Tad 05:56 UTC Tranquility tika pārvietots uz Unity moduļa kreiso portu. 06:20 UTC tika savilks saslēgšanās mehānisms, un Tranquility kļuva par stacijas pastāvīgu sastāvdaļu. Pēc tam, kad modulis bija pievienots, Bēnkens un Petriks pārvietojās pie tā un sāka datu un elektrokabeļu savienošanu. Nākamajā dienā kosmonauti nodarbojās ar Tranquility aktivizāciju. 02:17 UTC tika atvērta moduļa lūka, un Viljamss pirmais iegāja tajā. 13. februārī atkal Bēnkens un Petriks veica iziešanā kosmosā, kurā turpināja moduļa uzstādīšanu. Vispirms viņi starp Unity un Tranquility novilka amonjaka dzesēšanas sistēmas caurules un veica to savienošanu. Pēc tam viņi tas ietina siltumizolācijā. Beidzot Petriks atvēra dzesēšanas sistēmas pirmās līnijas ventili, pa kuru uz Tranquility sāka cirkulēt amonjaks. Tad Bēnkens pārvietojās uz Tranquility apakšējo portu, lai mezglu sagatavotu Cupola pievienošanai. Petriks pārvietojās uz Cupola moduli, lai to sagatavotu atvienošanai. Pēc tam Bēnkens un Petriks Tranquility ārpusē uzstādīja papildu rokturus, kurus izmantos ārpuskuģa aktivitāšu laikā. 15. februārī Cupola modulis tika atvienots no Tranquility priekšējā porta un pārvietots uz apakšējo (pret Zemi vērsto) saslēgšanās mezglu. 16. februārī no Harmony moduļa tika atvienots PMA-3 adapteris un pārvietots uz Tranquility priekšējo portu, kur sākotnēji atradās Cupola. Kosmonauti turpināja Tranquility iekārtošanu. Tika atvērta lūka uz Cupola moduli. 17. februārī trešajā iziešanā Bēnkens un Petriks veica Tranquility dzesēšanas sistēmas otrās līnijas ieslēgšanu, ka arī uz moduļa uzstādīja rokturus. Vikikrātuvē par šo tēmu ir pieejami multivides faili. Skatīt: Tranquility. Node 3 specifications from the ESA (angliski)