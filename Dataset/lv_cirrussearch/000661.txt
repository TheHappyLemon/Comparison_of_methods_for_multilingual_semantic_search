Odiša (angļu: Odisha), līdz 2011. gadam Orisa (izruna (palīdzība·info), ଓଡ଼ିଶା, Orissa sanskritā: उड़ीसा), ir štats Indijas austrumos. Galvaspilsēta un lielākā pilsēta ir Bhubanešbara. Blīvi apdzīvotajā piekrastes zonā iedzīvotāji runā odija valodā. Odiša atrodas Indijas okeāna piekrastē, tomēr maz ērtu vietu ostām, izņemot Paradipu. Piekrastes josla un Mahanadi upes delta izceļas ar īpašu auglību. Regulāru un stipru lietusgāžu apstākļos ražu novāc divas reizes gadā. Odišā ir lieli minerālu uzkrājumi, tādēļ tajā investē daudzi ārzemju uzņēmumi. Attīstīta arī tērauda un alumīnija rūpniecība. Štatā ir salīdzinoši attīstīta infrastruktūra un informācijas tehnoloģiju centri. Orisā mēdz būt stipri cikloni. 1999. gada oktobrī no tropiskā ciklona 05B gāja bojā aptuveni desmit tūkstoši cilvēku. Štats slavens ar saviem Konarkas, Puri un Bhubanešbaras tempļu kompleksiem. Tūristi pārsvarā apmeklē Saules templi Konarkā, slavens ir arī Lingaradža templis Bhubanešbarā. Džaganatha templis Puri ir pieejams vienīgi hinduistiem. Džaganatha templis Puri Saules templis Konarkā Lingarādža templis Bhubanešbarā Sidešvara templis Bhubanešbarā Muktešvara templis Bhubanešbarā Pēc 2011. gada tautskaites datiem lielākās Odišas pilsētas pēc iedzīvotāju skaita bija: Izplatītākās reliģijas ir hinduisms (93,6%), islāms (2,2%) un kristietība (2,8%). Vikikrātuvē par šo tēmu ir pieejami multivides faili. Skatīt: Odiša. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) «Population by religious community – 2011». 2011 Census of India. Office of the Registrar General & Census Commissioner. Arhivēts no oriģināla, laiks: 2015. gada 25. augusts. Skatīts: 2015. gada 25. augusts.