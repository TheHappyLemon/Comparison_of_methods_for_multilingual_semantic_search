Koordinātas: 68°30′S 42°30′E﻿ / ﻿68.500°S 42.500°E﻿ / -68.500; 42.500 Prinča Haralla krasts (norvēģu: Prins Harald Kyst) ir Austrumantarktīdas piekrastes daļa Karalienes Modas Zemē Licova-Holma līča rietumu krastā. Stiepjas no Širases glečera austrumos (38° 40' E) līdz Rīsera-Larsena pussalai rietumos (33° 30' E). Kopējais piekrastes garums ap 270 km. Austrumos robežojas ar Sojas krastu, ko bieži pieskaita pie Prinča Haralla krasta, rietumos — ar Princeses Ranhillas krastu. Iekšzemē paceļas Karalienes Fabiolas kalni. Krasta līnija izrobota, daudz līču, piekrastes lielāko daļu klāj šelfa ledājs. Krastu 1937. gada 4. februārī atklāja norvēģu Larsa Kristensena ekspedīcijas lidotājs Vigo Viderē (Viggo Widerøe) un nosauca par godu Norvēģijas kroņprinča Olava V dēlam Harallam. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Prinča Haralla krasts