Martina Hingisa (Martina Hingis, slovāku: Martina Hingisová, dzimusi 1980. gada 30. septembrī Košicē) ir Čehoslovākijā dzimusi Šveices tenisiste, ilgstoša WTA ranga līdere (1997., 1999., 2000. gadā — pavisam 209 nedēļas), pieckārtējā Grand Slam turnīru uzvarētāja. 2013. gadā uzņemta Tenisa Slavas zālē. Dzimusi Košicē tenisistu ģimenē. Sāka spēlēt profesionālo tenisu 14 gadu vecumā, un 1995. gadā viņa kļuva par visjaunāko Grand Slam titula ieguvēju turnīra vēsturē. Ieguva vairākus Grand Slam titulus, līdz 2002. gadā traumas dēļ pārtrauca piedalīšanos tenisa turnīros. 2005. gadā paziņoja par atgriešanos profesionālajā tenisā. 2007. gada 1. novembrī Hingisa paziņoja, ka viņa aiziet no tenisa, jo tā paša gada Vimbldonas turnīrā bija atklātas kokaīna pēdas viņas ķermenī. Pati Hingisa noliedz to, ka viņa būtu lietojusi kokaīnu, bet par aiziešanas iemeslu paziņoja to, ka nevēlas cīnīties par savu nevainības statusu. Starptautiskā tenisa federācija turpināja izmeklēšanu, neskatoties uz Hingisas karjeras beigšanu. 2008. gada 4. janvārī viņa tika izslēgta no profesionālā tenisa uz diviem gadiem par kokaīna lietošanu. Viņa noteica, ka neatgriezīsies profesionālajā tenisā pēc izslēgšanas termiņa beigām. Martina piedzima Košicē, Slovākijā, Čehoslovākijas tenisistu ģimenē: māte čehiete, Melānija Molitorova, tēvs slovaks, Karols Hingiss. Martina ar sportu sāka nodarboties ļoti agri. Jau 3 gadu vecumā viņa sāka slēpot, bet 5 gadu vecumā piedalījās savā pirmajā tenisa turnīra, kuru vadīja viņas māte Melānija Molitorova, kura skaitījās arī kā Martinas trenere. Pēc šķiršanās un atkārtotās laulības Melānija ar meitu (Martinu Hingisu), kurai tajā laikā bija 7 gadi, pārcēlās uz mazu pilsētiņu Šveices ziemeļos — Trūbahu. Nākamās čempiones junioru karjera bija fantastiska. Periodā no 1989. līdz 1993. gadam Martina nepārtraukti uzvarēja visos čempionātos Šveicē, divreiz uzvarēja Eiropas čempionātā un vairākkārt — starptautiskos turnīros. 1993. gadā Martina uzvarēja junioru Francijas Atklātajā čempionātā vienspēļu un dubultspēļu kategorijā un viņa kļuva par pašu jaunāko jauniešu Grand Slam turnīru uzvarētāju, atņemot šo titulu Dženiferai Kapriati. 1994. gadā Martina uzvarēja junioru Vimbldonas čempionātā un kļuva par pašu jaunāko turnīra uzvarētāju, tas notika, kad viņai bija tikai 13 gadi un 276 dienas. Tajā pašā gadā viņa iekļuva ASV Atklātā čempionāta finālā. Martina ir profesionāla sportiste no 1994. gada. No tā brīža sākās viņas straujais lēciens uz slavu — jau gada beigās viņa ieņēma 87. vietu reitinga tabulā, bet 1995. gada 12. jūnijā ierindojās 20 labāko planētas tenisistu skaitā. Ievērojams fakts: Hingisa savu pirmo profesionālo maču aizvadīja tajā pašā turnīrā, kurā tad viņas diženā vārdamāsa Martina Navratilova paziņoja par savas profesionālās karjeras beigšanu. 1996. gada 8. jūnijā, kopā ar Helēnu Sukovu ieguva savu pirmo Grand Slam dubultspēļu titulu, Martina arī kļuva par pašu jaunāko Vimbldonas čempionāta uzvarētāju visa turnīra vēsturē. Tajā pat gadā Filderštatē viņa ieguva savu pirmo vienspēļu titulu (Porsche Tennis Grand Prix) un ieņēma 4. vietu pasaules reitingā. 1997. gads Martinai kļuva par īstu triumfu. Šajā gadā viņa spēlēja visos Grand Slam turnīra finālos un zaudēja tikai Francijas Atklātā čempionāta finālā. Tāpat, šajā gadā viņa guva 75 uzvaras un cieta tikai 5 sakāves, Martina iegāja vēsturē pēc uzvaras Austrālijas atklātajā čempionātā, kā Grand Slam turnīru vienspēļu pati jaunākā uzvarētāja (viņas vecums tajā brīdī bija 16 gadi, 3 mēneši un 26 dienas). Uzvara Austrālijas atklātajā čempionātā vienspēlēs un dubultspēlēs un uzvaru sērija no 39 spēlēm gada sākumā ļāva Martinai iekarot pirmo vietu pasaules rangā (1997. gada 31. martā). 1998. gadā Martinai izdevās uzvarēt visus četrus Grand Slam dubultspēļu turnīrus, uzstādot tādējādi personisko rekordu. Tāpat viņa pirmoreiz karjerā uzvarēja WTA tūres noslēguma turnīrā. 1999. gads atzīmējās ar jaunām uzvarām un panākumiem, kuru starpā — trešais pēc kārtas vienspēļu un dubultspēļu tituli Austrālijas atklātajā čempionātā, pirmās uzvaras Berlīnes un Monreālas turnīros, kā arī atgriešanās 1. vietā WTA reitingā. Martina pārī ar Annu Kurņikovu uzvarēja WTA tūres noslēguma turnīrā. Vienspēlēs Martina piekāpās Lindsejai Devenportei finālā. 2000. gadā Martina kārtējo reizi uzvarēja Pan Pacific Open, bet, zaudējot gada sākumā dažus cīniņus Lindsejai Devenportai, kuru starpā — fināls Austrālijas atklātajā čempionātā, uz laiku piekāpjoties viņai pirmajā vietā WTA reitingā. Tomēr pēc mēneša Martina ieguva 29. titulu savā karjerā un atgriezās pasaules reitinga pirmajā vietā. Novembrī, Martina ieguva galveno trofeju noslēguma Chase Championships turnīrā Ņujorkā kā vienspēlēs tā arī dubultspēlēs (pārī ar Kurņikovu) un, kārtējo reizi, pabeidza sezonu reitinga pirmajā vietā. 2001. gadā Martina kopā ar tautieti Rodžeru Federeru ieguva Šveicei prestižo komandu trofeju Hopmana kausā. Viņa tāpat uzvarēja trijos turnīros vienspēlēs un vienu turnīru dubultspēlēs. Trauma Filderštates turnīra (labās kājas saišu plīsums) atņēma Martinai iespēju piedalīties gada noslēguma turnīros — noslēguma WTA čempionātā Minhenē. Hingisa pārcieta saišu sašūšanas operāciju un pazaudēja līderes godu pasaules reitingā. 2002. gadā Martina atgriezās pēc traumas. Austrālijas atklātajā čempionātā Martina spēlēja abas finālos: vienspēlēs piekāpās Dženiferai Kapriati, bet pārī ar Kurņikovu ieguva savu devīto Grand Slam turnīra titulu. Martina nogaidīja vēl trīs gada turnīrus vienspēlēs un dubultspēlēs. 14. oktobrī Martina ieņēma 11. vietu pasaules reitingā un pirmoreiz no 1996. gada 6. oktobra nebija vairs desmitniekā. 2002. gadā Martina pameta tenisu pēc potīšu traumas, pārciešot līdz tam dažas operācijas. Savas neesamības laikā tenisā kā spēlētājs, Martina bija komentētāja Eurosport kanālā un Channel 7 Austrālijas sporta kanālā. Pēc trīs gadu pārtraukuma 2007. gadā viņa uzsāka mēģinājumu atgriezties tenisā, piedaloties Taizemes turnīrā, bet viņa jau pirmajā aplī uzveica vāciete Marlēna Vaingartnere. Tā paša gada beigās Martina paziņoja, ka par spīti sakāvei Taizemes turnīrā, viņa atkal atgriežas tenisā. No tā momenta Martina piedalījās dažos turnīros, bet pirmo uzvaru vienspēlēs viņa ieguva tikai 2006. gada Itālijas atklātajā čempionātā, kurā sasniedza 500 uzvaru robežu. Pirmo trofeja 2006. gadā Martina ieguva Austrālijas atklātajā čempionātā, kur viņa jauktajās dubultspēlēs uzvarēja kopā ar Mahešu Bhupati. Austrālijas atklātajā čempionātā 2007. gadā aizk;luva līdz ceturdaļfinālam, zudējot, tāpat kā pagājušajā gadā un arī ceturdaļfinālā, beļģietei Kimai Kleistersai. Tokijā, Martina spēlēja savu astoto Pan Pacific Open turnīra finālu un piecreiz šo turnīru uzvarēja. 2007. gada 1. novembrī Martina Hingisa paziņoja par karjeras beigšanu (no 2007. gada 19. novembra pēc viņas pašas lūguma viņa tika izslēgta no WTA reitinga), pēc tam, kad viņas dopinga tests, kas tika veikts 2007. gada Vimbldonas čempionātā, uzrādīja kokaīna pēdas tenisistes asinīs. Tomēr Martina taisās tiesā apstrīdēt testa rezultātus. Īsi pirms 2007. gada Martina paziņoja par savu saderināšanos ar čehu tenisistu Radeku Štepāneku, bet tā paša gada augustā saderināšanās tika atsaukta. «Weeks at No. 1». WTA. Arhivēts no oriģināla, laiks: 2008. gada 13. septembrī. Skatīts: 2010. gada 7. septembrī. (angliski) «Hingis tests positive for cocaine». CNN. 2007. gada 2. novembrī. Skatīts: 2010. gada 7. septembrī. (angliski) Associated Press. «Hingis claims innocence after being accused of positive test for cocaine». ESPN, 2007. gada 3. novembrī. Skatīts: 2010. gada 7. septembrī. (angliski) Associated Press. «Hingis banned after positive test». CNN, 2008. gada 4. janvārī. Skatīts: 2010. gada 7. septembrī. (angliski) «Hingis rules out return to Tour». BBC Sport. 2008. gada 13. jūnijā. Skatīts: 2010. gada 7. septembrī. (angliski) Cindy Shmerler. «Order in her court; Hingis well-honed on eve of US Open». The Boston Globe, 1998. gada 30. augustā. Kopā ar |accessdate= jālieto |url= (angliski) Cindy Mcdonnell. «Sadness of Martina's 'forgotten' father». Daily Mail, 1999. gada 21. jūnijā. Kopā ar |accessdate= jālieto |url= (angliski) «Martina's dad watches from afar». Herald Sun. 2001. gada 9. janvārī. Kopā ar |accessdate= jālieto |url= (angliski) «Hingisa atgriežas WTA rangu tabulas piecpadsmitniekā». Apollo. 2006. gada 22. maijā. Skatīts: 2010. gada 7. septembrī.[novecojusi saite] «Bijusī pasaules pirmā rakete Hingisa pieķerta kokaīna lietošanā». Easyget.lv. Arhivēts no oriģināla, laiks: 2016. gada 6. martā. Skatīts: 2010. gada 7. septembrī. «Bijušajai pasaules pirmajai raketei Hingisai pozitīvs kokaīna lietošanas tests». piedalies.lv. 2007. gada 2. novembrī. Arhivēts no oriģināla, laiks: 2012. gada 21. janvārī. Skatīts: 2010. gada 7. septembrī. «Мартина Хингис: "Ухожу, потому что не хочу бороться с антидопинговым комитетом"». Rambler. 2007. gada 1. novembrī. Skatīts: 2010. gada 7. septembrī.[novecojusi saite] (krieviski) «Хингис идет в суд». Rambler. 2007. gada 8. novembrī. Skatīts: 2010. gada 7. septembrī.[novecojusi saite] (krieviski) «Хингис подаст протест». Rambler. 2007. gada 4. novembrī. Skatīts: 2010. gada 7. septembrī.[novecojusi saite] (krieviski) «Martina Hingisa precēsies». Apollo. 2006. gada 30. decembrī. Arhivēts no oriģināla, laiks: 2007. gada 23. janvārī. Skatīts: 2010. gada 7. septembrī. Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Starptautiskās tenisa slavas zāles profils (angliski) Tennis Temple profils (angliski) tennisabstract.com profils (angliski) Facebook