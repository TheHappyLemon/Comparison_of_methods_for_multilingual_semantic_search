Bakuta krasts (angļu: Bakutis Coast) ir Mērijas Bērdas Zemes piekrastes apgabals gar Kluso okeānu (Dienvidu okeānu) un Amundsena jūru no Herlahera raga Mārtina pussalā austrumos līdz Dīna salai rietumos ar kopējo garumu ap 400 km. Bakuta krasts robežojas ar Volgrīna krastu austrumos (114°12'W) un Hobsa krastu rietumos (127°35'W). Visu piekrastes daļu aizņem Geca šelfa ledājs, kuru no okeāna puses norobežo vairākas lielas salas: Saipla sala ar reģiona augstāko virsotni Saipla kalnu (3100 m), Kārnija sala, Raita sala. Krasts tika atklāts Ričarda Bērda 1939.-1941. gadu ekspedīcijas laikā. Nosaukts par godu ASV Jūras spēku Antarktiskās atbalsta grupas komandierim (1965-1967) lietuviešu izcelsmes admirālim Fredam Bakutim (Fred E. Bakutis). ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Bakuta krasts Bakuta krasta glacioloģijas karte Koordinātas: 74°45′S 120°0′W﻿ / ﻿74.750°S 120.000°W﻿ / -74.750; -120.000