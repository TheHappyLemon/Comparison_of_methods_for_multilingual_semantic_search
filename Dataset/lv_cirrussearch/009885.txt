Slubice (poļu: Słubice) ir pilsēta Polijas rietumos, Lubušas vojevodistē, pie Odras upes. Upes pretējā, kreisajā krastā atrodas Vācijas pilsēta Frankfurte pie Oderas. Līdz 1945. gadam Slubice bija Frankfurtes pie Oderas daļa Dammforštate (vācu: Dammvorstadt), bet, pamatojoties uz Jaltas un Potsdamas konferenču lēmumiem, pilsēta tika piešķirta Polijai, bet vācu iedzīvotāji padzīti. Kopš 1992. gada pilsētā atrodas Collegium Polonicum — augstākā mācību iestāde, ko dibinājušas Ādama Mickēviča universitāte (Poznaņa) un Viadrinas Eiropas universitāte (Frankfurte pie Oderas). 2014. gada oktobrī pilsētas centrālajā laukumā tika atklāts Vikipēdijas piemineklis. https://bdl.stat.gov.pl/api/v1/data/localities/by-unit/020811305054-0935736?var-id=1639616&format=jsonapi; P2701: JSON; pārbaudes datums: 4 oktobris 2022.