Raimonds Vilkoits (dzimis 1990. gada 10. aprīlī) ir bijušais latviešu hokejists, centra uzbrucējs. 2010. gadā aizvadījis trīs spēles Kontinentālās hokeja līgas kluba Rīgas "Dinamo" sastāvā. Pašlaik (2019) Vilkoits ir Krievijas Jaunatnes hokeja līgas kluba HK Rīga galvenais treneris. Savu profesionālā spēlētāja karjeru Vilkoits uzsāka 2008.—09. sezonā spēlējot Rīgas "Dinamo" fārmkluba HK Rīga 2000 rindās. Arī nākamajā sezonā Vilkoits turpināja spēlēt gan Baltkrievijas Ekstralīgā, gan arī "Dinamo" fārmklubā — Rīgas "Dinamo-Juniors" rindās. Tā rindās sezonas noslēgumā viņš kļuva arī par Latvijas čempionu hokejā. 2010.—11. gada sezonu Vilkoits uzsāka Jaunatnes hokeja līgas kluba HK Rīga rindās, taču 2010. gada 8. decembrī Raimonds debitēja Rīgas "Dinamo" rindās. Divas dienas vēlāk, spēlē pret Ņižņekamskas "Ņeftehimik", Vilkoits arī guva savus pirmos vārtus Kontinentālajā hokeja līgā. 2011. gada 12. februārī Vilkoits spēlēja arī Jaunatnes hokeja līgas Zvaigžņu spēlē. 2012.—13. gada sezonu Vilkoits uzsāka Baltkrievijas Ekstralīgas kluba Saļihorskas "Shakhter" rindās, taču jau pēc piecām spēlēm pārcēlās uz Slovākijas Ekstralīgas vienību MHC Martin. 2013.—14. gada sezonā spēlēja Mestis līgas vienībā Jokipojat, taču nākamo sezonu aizvadīja jau Kazahstānas čempionāta vienībā Atirau "Beibarys". No 2015. līdz 2017. gadam bija HK Zemgale kapteinis, taču tad pusotru sezonu aizvadīja HK MOGO rindās. Latvijas hokeja izlases sastāvā aizvadījis piecas spēles. 2023. gadā Pasaules čempionātā kļuva par vienu no Latvijas hokeja izlases trenera asistentiem. Čempionātu izlase noslēdza 3. vietā un ieguva bronzas medaļu. «Jekaterinburgas Avtomobilist – Rīgas Dinamo (08.12.2010)».[novecojusi saite] dinamoriga.eu 2010. gada 8. decembrī «Rīgas Dinamo hokejisti izcīna punktu Ņižņekamskā». Diena.lv 2010. gada 10. decembrī «Gudļevskis un Vilkoits piedalīsies MHL Izaicinājuma kausa spēlē».[novecojusi saite] delfi.lv 2011. gada 14. janvārī Eliteprospects profils (angliski) Internet Hockey Database profils (angliski)