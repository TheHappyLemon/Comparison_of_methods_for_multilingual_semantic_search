Dienvidu plankumainais skunkss jeb Meksikas plankumainais skunkss (Spilogale angustifrons) ir neliels skunksu dzimtas (Mephitidae) plēsējs, kas pieder plankumaino skunksu (Spilogale) ģintij. Dienvidu plankumainais skunkss dzīvo Centrālamerikas teritorijā, to var sastapt Belizē, Kostarikā, Salvadorā, Gvatemalā, Hondurasā, Meksikā un Nikaragvā. Dienvidu plankumainais skunkss ir neliela auguma skunkss, tā ķermeņa garums bez astes ir 12—34 cm, astes garums 9—23 cm, svars 0,5—1 kg. Kā visiem skunksiem tiem ir melnbalts kažoks. Baltās svītras ir lauzītas un rada plankumu efektu. Kā visiem skunksiem dienvidu plankumainajam skunksam ir anālie smakas dziedzeri, kas izdala muskusu ar spēcīgu smaku. Dziedzeri ir ārēji un atgādina krūšu galus, tos apņem muskuļi, kas saspiežoties var sekrētu izšļākt vairāku metru attālumā un tiešā mērķējumā virsū ienaidniekam. Par dienvidu plankumaino skunksu ir ļoti maz zināmu faktu, bet tiek pieņemts, ka to uzvedība, vairošanās un barības ieradumi ir līdzīgi pārējiem plankumainajiem skunksiem. Tas ir visēdājs un pamatā barojas ar sīkiem grauzējiem, putniem, ķirzakām, kukaiņiem, olām un augļiem BioLib - Spilogale angustifrons (Mexican spotted skunk) «Mammal Species of the World - Browse: angustifrons». Arhivēts no oriģināla, laiks: 2012. gada 10. augustā. Skatīts: 2010. gada 29. aprīlī. «Southern Spotted Skunk: The Animal Files». Arhivēts no oriģināla, laiks: 2014. gada 18. novembrī. Skatīts: 2010. gada 29. aprīlī. The Skunk