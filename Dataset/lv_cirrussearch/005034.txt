2005. gada Eiropas čempionāts basketbolā (EuroBasket 2005) bija 34. kontinenta čempionāts, kas norisinājās Serbijā un Melnkalnē, laika posmā no 16. septembra līdz 25. septembrim. Par Eiropas čempioniem kļuva Grieķijas izlase, kas finālā uzvarēja Vācijas izlasi ar rezultātu 78:62. Bronzas medaļu izcīnīja Francijas izlase, kas cīņā par bronzas medaļām uzvarēja Spānijas izlasi. Par turnīra vērtīgāko spēlētāju tika atzīts Vācijas basketbolists Dirks Novickis, kas kļuva arī par turnīra rezultatīvāko spēlētāju. Eiropas čempionātā piedalījās 16 Eiropas vīriešu basketbola valstsvienības. Latvijas basketbola izlase turnīrā ieņēma dalītu 13.-16. vietu. 2006. gada Pasaules čempionātam basketbolā kvalificējas:  Grieķija  Vācija  Francija  Spānija  Lietuva  Slovēnija FIBA piešķirtās wild-cards (uzrādītas tikai FIBA Europe dalībvalstis):  Itālija  Serbija un Melnkalne  Turcija FIBA Europe profils (angliski) Eurobasket profils (angliski) Linguasport profils (angliski) Todor66 profils (angliski)