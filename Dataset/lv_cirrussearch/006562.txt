Ēkstrema šelfa ledājs (zviedru: Ekström-shelfisen, angļu: Ekström Ice Shelf) ir šelfa ledājs Princeses Martas krastā Karalienes Modas Zemē Antarktīdā. Izvietojies starp Sērosena grēdu rietumos un Halvfarrigena grēdu austrumos. Ledājs ir ap 120 km garš, 35-85 km plats, tā fronte ir ap 110 km gara, kopējā platība ap 8700 km². Ledāju pirmie nokartēja norvēģu-zviedru-britu antarktiskā ekspedīcija 1949.-1952. gadā. Nosaukts par godu šīs ekspedīcijas dalībniekam mehāniķim zviedram Bertilam Ēkstremam (Bertil Ekström), kurš gāja bojā vadot traktoru un pārkrītot pār Kvara šelfa ledāja malu 1951. gada 24 februārī. Ledāja ziemeļaustrumos pie Atkas līča kopš 1980./1981. gada vasaras darbojas Vācijas vissezonas polārstacija. Pirmā stacija Georgfonneimaijere tika nosaukta par godu vācu ģeofiziķim un polārpētniekam Georgam fon Neimaijeram (Georg von Neumayer). Sākotnējā stacija 1993. gadā tika aizstāta ar staciju Neimaijere II, savukārt kuru 2008. gadā aizstāja ar pašlaik funkcionējošo Neimaijeri III. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Ēkstrema šelfa ledājs «Neumayer-Station. Geschichte». Arhivēts no oriģināla, laiks: 2012. gada 18. februārī. Skatīts: 2012. gada 18. februārī. Satelītkarte mērogā 1:1 000 000[novecojusi saite]