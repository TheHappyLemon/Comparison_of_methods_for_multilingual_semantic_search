Šis raksts ir par dzelzceļa staciju. Par citām jēdziena Skrīveri nozīmēm skatīt nozīmju atdalīšanas lapu. Skrīveri ir dzelzceļa stacija līnijā Rīga—Daugavpils, kas atrodas Aizkraukles novada Skrīveru pagastā, Skrīveros. Mūsdienās stacijā ir 4 sliežu ceļi, divi no tiem ir elektrificēti. Stacijā pietur vilcieni maršrutos Rīga—Aizkraukle, Rīga—Krustpils, Rīga—Daugavpils, Rīga—Zilupe u.c. virzienos. Stacijā bija 2 peroni, viens no tiem nojaukts 2017. gadā, lai sāktu rekonstrukcijas darbus, taču jauns perons tika uzbūvēts tikai 2019. gadā. 2014. gadā pabeigta otrā sliežu ceļa izbūve posmā Skrīveri—Krustpils. Skrīveri ir D biļešu zonas gala stacija. Stacijā biļešu kase ir slēgta. Staciju uzbūvēja līdz ar dzelzceļa līnijas Rīga—Daugavpils būvniecību 1861. gadā. Sākotnēji tā saucās Rēmershofa (vācu: Römershof). Jau 1894. gadā šeit bija stacijas ēka, pasažieru nojume, divi peroni, preču šķūnis un rampa, dzīvojamā ēka, lokomotīvju depo, ar tvaika sūkni aprīkots ūdenstornis, divas pelnu bedres, tualete un aka. Pirmā pasaules kara laikā stacijas ēka gāja bojā, bet 1923. gadā tās vietā pēc arhitekta Jāņa Neijas projekta uzcēla jaunu stacijas ēku, daļēji atjaunojot arī kādreiz tik plašo saimniecību. Otrais pasaules karš stacijas ēku atkal nopostīja, tagadējā ēka uzbūvēta 1951. gadā. Dzelzceļa stacija 1926. gadā Skrīveru stacijas ēka 1930. gados Skrīveru stacija 2006. gadā Sliežu ceļi Krustpils virzienā Sliežu ceļi Rīgas virzienā Skrīveru stacija Skrīveru stacija Skrīveru stacija «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-03. «"Latvijas dzelzceļš"». Arhivēts no oriģināla, laiks: 2012. gada 14. maijā. Skatīts: 2010. gada 20. augustā.