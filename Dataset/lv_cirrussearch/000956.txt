Dažādlapu araukārija (latīņu: Araucaria heterophylla) ir araukāriju ģints koku suga. Tā ir endēma suga un dabā aug tikai Norfolkas salā. Dažādlapu araukārija ir Norfolkas simbols. Tā ir ļoti populārs apstādījumu koks un tiek audzēta arī citur pasaulē - Austrālijā, Jaunzēlandē, ASV un Eiropas dienvidos, it sevišķi Vidusjūras valstīs. Latvijā bieži vien tiek dēvēta par "istabas egli" un tiek audzēta kā telpaugs.