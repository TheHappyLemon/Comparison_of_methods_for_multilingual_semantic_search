Oļegs Maļuhins (krievu: Олег Малюхин, dzimis 1969. gada 6. maijā Daugavpilī) ir krievu tautības bijušais Latvijas biatlonists un distanču slēpotājs, pēc sportista karjeras beigām — biatlona treneris. Biatlona pasaules kausa izcīņā debitējis 1992.—1993. gada sezonā. Piedalījies visās ziemas olimpiskajās spēlēs kopš 1992. gada, augstāko panākumu izcīnot Nagano Olimpiskajās spēlēs 1998. gadā — 6. vietas individuālajā 10 km sprinta distancē un 4x7,5 km stafetē. Turīnas Olimpiskajās spēlēs 2006. gadā neiekļuva biatlona komandā, tāpēc startēja distanču slēpošanā sprinta un 50 km maratona distancēs. Pēc Turīnas Olimpiskajām spēlēm O. Maļuhins beidza aktīvā sporta karjeru un pievērsās trenera darbam, tomēr mēģināja atgriezties, lai iekļūtu Latvijas izlasē startam 2010. gada Vankūveras Olimpiskajās spēlēs, bet viņam atkal neizdevās izpildīt kvalifikācijas kritērijus. Viņš ir vienīgais Pasaules kausa posmā uzvarējušais Latvijas biatlonists. Uzvaru guvis 1998.—1999. gada sezonas Valkartīras posma 10 km sprinta distancē. Sportista karjeras beigu posmā īslaicīgi pievērsies arī politikai — 2002. gadā kandidēja 8. Saeimas vēlēšanās no partijas "Latvijas Ceļš" saraksta, taču saraksts vēlētāju atbalstu neguva un 8. Saeimā biatlonists netika ievēlēts. 15.saraksts Savienība “Latvijas ceļš” Kandidātu saraksts Latvijas Vēstnesis 31.08.2002., Nr. 123 (2698) Valentīna Sirica. «Oļegs Maļuhins pieliek punktu». Tvnet.lv. Skatīts: 2012. gada 14. janvārī. LETA. «Oļegs Maļuhins atgriežas biatlonā». Tvnet.lv. Skatīts: 2012. gada 14. janvārī. Andrejs Siliņš. «Dumbris uzvar un iegūst ceļazīmi uz Vankūveru». sportacentrs.com, 2010. gada 14. janvārī. Skatīts: 2010. gada 9. februārī. Olympedia profils (angliski) LOK profils The Sport.org profils (angliski) Latvijas vieglatlēta(-es) profils IBU profils (angliski) FIS profils (distanču slēpošana) (angliski) CVK profils "Latvijas ļaudis" profils[novecojusi saite]