Dirks Kijts (nīderlandiešu: Dirk Kuijt; dzimis 1980. gada 22. jūlijā Katveikā, Nīderlandē) ir bijušais nīderlandiešu futbolists, uzbrucējs. Kijts savu profesionāļa karjeru uzsāka "Utrecht" klubā 1998. gadā un ātri vien iekaroja vietu pirmajā komandā. Šajā klubā viņš pavadīja piecas sezonas, no kurām pēdējā ieguva Nīderlandes kausu, kā arī izpelnījās valsts "Zelta futbolzābaku". Pēc veiksmīgās sezonas Kijts pārcēlās uz Roterdamas "Feyenoord", par ko vienība samaksāja 1 miljonu eiro lielu transfēru summu. 2005. gadā viņš kļuva par komandas kapteini. Trīs sezonas pēc kārtas viņš kļuva par kluba rezultatīvāko spēlētāju, bet 2004./2005. gada sezonā pat par rezultatīvāko Nīderlandes čempionātā. Nākamajā gadā viņu atzina par Nīderlandes gada labāko futbolistu. Laika posmā no 1999. līdz 2006. gadam Kijts izlaida vien piecus mačus. Trīs gadus pavadījis "Feyenoord", Kijts pārcēlās uz Anglijas Premjerlīgas klubu "Liverpool" par 10 miljoniem sterliņu mārciņu. Premjerlīgā viņš debitēja 2006. gada beigās, uzreiz kļūstot par stabilu pirmās komandas futbolistu. Kopā ar Liverpūles klubu viņš guvis vārtus Čempionu līgas finālā, kas gan neļāva "Liverpool" uzveikt "AC Milan" — 1:2. 2012. gadā Kijts par 1 milijonu pārcēlās uz Turcijas klubu Stambulas "Fenerbahçe". 2015. gadā Kijts atgriezās "Feyenoord". 2017. gadā "Feyenoord" uzvarēja Eredivisie pirmo reizi kopš 1999. gada. Izšķirošajā spēlē Kijts guva trīs vārtus. Izlasē viņš debitēja 2004. gadā. Kijts ir piedalījies 2006. gada Pasaules kausa izcīņas finālturnīrā, kā arī 2008. gada Eiropas čempionāta finālturnīrā. Tāpat viņš bija iekļauts Nīderlandes valstsvienības sastāvā 2010. un 2014. gada FIFA Pasaules kauss finālturnīriem. Utrecht KNVB beker: 2002–03 Liverpool Anglijas Līgas kauss: 2011–12 Fenerbahçe Turcijas Superlīga: 2013–14 Turcijas kauss: 2012–13 Turcijas Superkauss: 2014 Feyenoord Eredivisie: 2016–17 KNVB beker: 2015–16 Individuālie sasniegumi Nīderlandes gada futbolists: 2006 Eredivisie labākais vārtu guvējs: 2005 Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Profils kluba oficiālajā mājaslapā Dirka Kijta fonds LFChistory.net spēlētāja profils Thisisanfield.com profils ESPN profils Arhivēts 2009. gada 3. novembrī, Wayback Machine vietnē. «Dirk Kuyt – Biography». «Detailed stats and profile of Liverpool's Dirk Kuyt». Article on LFChistory.net. Arhivēts no oriģināla, laiks: 2008. gada 12. jūnijā. Skatīts: 2006. gada 29. augusts. Burt, Jason (2006-08-18). Kuyt flies in to join Liverpool 'dream' team Arhivēts 2009. gada 31. martā, Wayback Machine vietnē.. The Independent. Retrieved on 2009-02-19.