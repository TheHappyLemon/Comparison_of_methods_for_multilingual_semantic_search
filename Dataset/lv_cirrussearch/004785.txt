"Neatgriezeniskais" (franču: Irréversible) ir 2002. gada Francijas trillera filma, kuras režisors ir Gaspars Noē. Filmai ir nelineārs stāstījums. Filmas mūziku komponēja Tomass Bangelters, kas vislabāk zināms kā hausmūzikas grupas Daft Punk dalībnieks. "Neatgriezeniskais" ieguva Zelta zirga balvu Stokholmas kinofestivālā un sacentās par Palmas zaru Kannu kinofestivālā. Monika Belluči — Aleksa Vinsents Kasels — Markus Albērs Dipontels — Pjērs Jo Prestija — Le Tenja Filma "Neatgriezeniskais" uzņemta, izmantojot platekrāna 16 milimetru kinolenti. Daudzas filmas ainas uzņemtas vairākkārt un, izmantojot ciparu apstrādi saliktas kopā, kas rada ilūziju, ka aina filmēta vienā piegājienā, neizmantojot montāžu. Piemēram, tāda bija deviņas minūtes ilgā izvarošanas aina. Dzimumloceklis, kas bija redzams pēc tās, vēlāk tika digitāli pievienots, izmantojot datormodelēšanu. Tāpat datormodelēšana izmantota ainā, kur Pjērs geju klubā nogalina vīrieti, sašķaidot tā galvaskausu ar ugunsdzēšamo aparātu. Datorgrafiku izmantoja, lai pastiprinātu šīs ainas reālistiskumu, jo sākotnējais video materiāls ar lateksa butaforiju nebija pietiekoši pārliecinošs. Filmas pirmajās 25 minūtēs izmantota zemas frekvences skaņa, lai skatītājos radītu dezorientācijas un nemiera sajūtu. «Festival de Cannes: Irréversible». festival-cannes.com. Arhivēts no oriģināla, laiks: 2011. gada 22. augustā. Skatīts: 2009. gada 24. oktobrī. Irréversible (2002) — Technical specifications Irréversible (2002) — Trivia IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)