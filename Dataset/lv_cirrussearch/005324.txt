Benjamins Raihs (vācu: Benjamin Raich; dzimis 1978. gada 28. februārī Arzlimpicālā, Austrijā) ir profesionāls austriešu kalnu slēpotājs. Viņš tiek uzskatīts par vienu no visu laiku izcilākajiem kalnu slēpotājiem visā šī sporta veida vēsturē. Piedalījies trijās Olimpiskajās spēlēs (2002, 2006, 2010). 2002. gadā Soltleiksitijā izcīnīja divas bronzas medaļas slalomā un kombinācijā, 2006. gadā Turīnā izcīnīja divas zelta medaļas slalomā un milzu slalomā. 2010. gadā Vankūverā viņam neizdevās izcīnīt kādu medaļu, slalomā viņš izcīnīja 4. vietu, kas bija viņa labākais panākums šajās spēlēs. Pasaules čempionātos ir izcīnījis vairākas visu kalumu medaļas: zeltu slalomā (2005), kombinācijā (2005) un komandu sacensībās (2007), sudrabu slalomā (2001), divus milzu slalomā (2005, 2007), supergigantā (2005) un superkombinācijā (2007), bronzu nobraucienā (2005). Pasaules kausa posmos debitēja 1996. gada 10. martā, tajos kopumā ir izcīnījis 35 uzvaras. 2005.—2006. gada sezonā kļuva par Lielā Globusa ieguvēju, ir izcīnījis vairākus Mazos Globusus. Oficiālā tīmekļa vietne Olympedia profils (angliski) Munzüger Sport profils (vāciski) FIS profils (kalnu slēpošana) (angliski)