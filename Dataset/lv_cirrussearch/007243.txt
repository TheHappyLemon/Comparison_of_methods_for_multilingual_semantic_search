Progress M-09M (Прогресс М-09М) ir Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). To palaida 2011. gada 28. janvārī. Kopējā kravas masa starta brīdī bija 2666 kg. Īpašajās tvertnēs ietilpa degviela pašam kuģim (502 kg) un stacijas dzinējsistēmai (250 kg), skābeklis (50 kg), ūdens (420 kg). Hermētiskajā kravas telpā (pavisam 1444 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 371 kg amerikāņu segmentam. Starp kravām ir arī 30 kg kosmiskais aparāts Kedr (Radioskaf-B), kuru paredzēts palaist orbītā iziešanas atklātā kosmosā laikā. Progress M-09M startēja no Baikonuras kosmodroma 28.01.2011. 01:31:39 UTC ar nesējraķeti Sojuz-U. Saslēgšanās ar SKS notika 30. janvārī 02:38:50 UTC pie Pirs moduļa automātiskā režīmā. 2011. gada 22. aprīlī 11:41 UTC Progress M-09M atvienojās no SKS. Autonomā lidojumā ar to veica eksperimentu Radar-Progress. 26. aprīlī Progress M-09M tika novadīts no orbītas. 12:36:00 UTC bremzēšanas manevram tika iedarbināts kosmiskā aparāta dzinējs, kurš darbojās 125 sekundes. Kosmosa kuģis nogāja no orbītas un sadega Zemes atmosfērā. Nesadegušās daļas aptuveni 13:22:53 UTC iekrita Klusā okeāna dienviddaļā. Прогресс М-09М Центр Управления космическими полетам (krieviski) ПЕРЕЧЕНЬ ГРУЗОВ, ДОСТАВЛЯЕМЫХ КОРАБЛЁМ "ПРОГРЕСС М-09М" Arhivēts 2011. gada 31. augustā, Wayback Machine vietnē. (krieviski) В РКК «Энергия» проведены комплексные испытания КА "Кедр" Arhivēts 2013. gada 18. jūnijā, Wayback Machine vietnē. ROSKOSMOS, 2011-01-12 (krieviski) "Прогресс М-09М" пристыковался к МКС в автоматическом режиме РИА Новости, 2011-01-30 (krieviski) "Прогресс М-09М" в автономном полёте Arhivēts 2012. gada 19. jūnijā, Wayback Machine vietnē. Пресс-служба ЦУП, 2011-04-22 (krieviski) Грузовик "Прогресс М-09М" закончил существование в водах Тихого океана РИА Новости, 2011-04-26 (krieviski) Progress M-09M lapa SKS Lidojumu vadības centrā Arhivēts 2011. gada 31. augustā, Wayback Machine vietnē. (krieviski)