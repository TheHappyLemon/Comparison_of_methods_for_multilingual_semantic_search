Ēro (franču: Hérault, izrunā: [eʁo], oksitāņu: Erau) ir Francijas departaments, viens no Oksitānijas trīspadsmit departamentiem, kā arī viens no sākotnējiem 83 departamentiem, kas tika izveidoti Franču revolūcijas laikā 1790. gada 4. martā. Ēro administratīvais centrs ir Monpeljē (252 998 iedzīvotāji). Departaments sīkāk iedalās 3 apgabalos (arrondissements): Monpeljē apgabals (Arrondissement de Montpellier); Lodēves apgabals (Arrondissement de Lodève); Bēzjē apgabals (Arrondissement de Béziers).