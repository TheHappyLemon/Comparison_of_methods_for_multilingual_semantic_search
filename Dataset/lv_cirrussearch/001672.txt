Jeļena Ļevčanka (baltkrievu: Елена Леўчанка; dzimusi 1983. gada 30. aprīlī Gomeļā, Baltkrievijā) ir baltkrievu profesionālā basketboliste, bijusī Sieviešu Nacionālās basketbola asociācijas un Krievijas Basketbola superlīgas spēlētāja. Baltkrievijas izlasē spēlē kopš 2001. gada. Kopā ar to izcīnīja 2007. gada Eiropas čempionāta bronzas medaļu. Dzimusi 1983. gada 30. aprīlī Gomeļā. Spēlēt basketbolu Jeļena sāka sporta skolā Gomeļā, viņas pirmais treneris bija Viktors Orlovs. Vēlāk viņa pārcēlās uz Minsku un mācījās Republikāniskajā Olimpisko rezervju skolā. Starptautiskā mērogā debitēja 1999. gada Eiropas kadetu čempionātā. 2000. gadā viņa pārcēlās uz dzīvi ASV, kur pabeidza koledžu Rietumvirdžīnijā. 2006. gadā tika draftēta WNBA, kur spēlēja trīs dažādos klubos, kopumā četras sezonas (2006, 2007, 2010, 2012). Vēl viņa ir spēlējusi Krievijas, Turcijas, Polijas, Slovākijas un Ķīnas klubos. Baltkrievijas izlases sastāvā piedalījusies 2008. un 2016. gada vasaras olimpiskajās spēlēs, kā arī vairākos Pasaules un Eiropas čempionātos. 2020. gada 30. septembra rītā Minskas lidostā slavenā basketboliste tika aizturēta un par piedalīšanos baltkrievu iedzīvotāju protesta mītiņos sodīta ar 15 diennakšu ilgu administratīvo arestu. Viņa ir parakstījusi vēstuli, kurā Baltkrievijas sportisti vērš SOK uzmanību par valstī notiekošajām represijām. Jeļena Ļevčanka ir viena no Baltkrievijas sportistu brīvās apvienības dibinātājām. Player Biography WNBA.com «Baltkrievijas drošībnieki lidostā aizturējuši basketbola superzvaigzni Jeļenu Ļevčanku». jauns.lv. 30 SEP 2020. Skatīts: 2020-10-11. «Баскетбалістку Алену Леўчанка асудзілі на 15 сутак» (baltkrievu). Naša Ņiva. 30.09.2020. Arhivēts no oriģināla, laiks: 2020-10-06. Skatīts: 2020-10-11. «Baltkrievijas sportisti vērš SOK uzmanību par valstī notiekošajām represijām». delfi.lv. 2020. gada 9. oktobris. Skatīts: 2020-10-13. ««Когда мы побеждали, мы не издевались и не калечили соперников». 10 известных спортсменов - о создании Свободного объединения спортсменов Беларуси» (krievu). kp.by. 2020. gada 1. septembris. Skatīts: 2020-10-11.[novecojusi saite] Olympedia profils (angliski) Basketball Reference WNBA spēlētājas profils (angliski) WNBA spēlētājas profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski)