Lerijs Sendžers (angļu: Larry Sanger, pilnā vārdā Lorenss Marks Sendžers (angļu: Lawrence Mark Sanger); dzimis 1968. gada 16. jūlijā Belvjū, Vašingtonas štatā, ASV) ir viens no Vikipēdijas dibinātājiem un bija galvenais redaktors, kamēr strādāja kompānijā "Bomis". Lerijs Sendžers dzimis Belvjū pilsētā (Vašingtonas štats), bet audzis Ankoridžā, Aļaskas dienvidos. 1991. gadā Rīda koledžā ieguvis bakalauru filozofijā. 2000. gadā Ohaio Universitātē ieguvis doktora grādu filozofijā par darbu "Epistēmiskā cirkularitāte: Eseja par metaatrunu problēmu". 2000. gadā kompānijas "Bomis" dibinātājs Džimijs Veilss pieņēma Sendžeru darbā par jaunizveidotās brīvās enciklipēdijas "Nupēdija" (angļu: Nupedia) galveno redaktoru. Enciklopēdiju sastādīja zinātnieki pēc brīvprātības principa, un enciklopēdijas rakstus vērtēja eksperti. Tādēļ Nupēdijas attīstība norisinājās ļoti lēni. Pēc iepazīšanās ar viki jēdzienu Sendžers piedāvāja Veilsam izmantot to Nupēdijā, lai tās attīstību. Tā tika izveidota interneta vietne Vikipēdija, kas iesākumā bija paredzēta priekš materiālu priekšapstrādes, kas vēlāk tiktu izvietoti Nupēdijā. 2001. gada 15. janvārī Sendžers kļuva par Vikipēdijas vēsturē vienīgo algoto redaktoru. Viņš nostrādāja šajā amatā līdz savai atstādināšanai no amata 2002. gada 1. martā. Oficiālo no amata atstādināšanas iemesls bija štatu samazināšana. Strādājot par Vikipēdijas galveno redaktoru, Sendžers izdomāja arī projekta nosaukumu "Vikipēdija", kā arī formulēja vietnes un tās lietotāju politiku, principus un lietošanas noteikumus. Pēc Sendžera atstādināšanas no amata Veilss neatzina Sendžeru kā Vikipēdijas dibinātāju. Viņš atzina viņa nopelnu nozīmīgumu, bet apgalvoja, ka Sendžers visu darīja viņa stingrā uzraudzībā un ir bijis tikai algots darbinieks. Tomēr lielākā daļa Vikipēdijas entuziastu atzīst Leriju Sendžeru par Vikipēdijas dibinātāju kopā ar Veilsu. Savā atvadu vēstulē Lerijs Sendžers uzrakstīja, ka nevar vairs nodarboties ar Vikipēdiju pat pēc brīvas gribas tāpēc, ka viņam priekš tā nav pietiekami daudz brīvā laika. Vēlāk savā paziņojumā viņš skaidroja, ka "projektā bija indīgi sociāla un politiska atmosfēra", ar kuru viņš nevarēja samierināties. Viņš arī paziņoja, ka kaut arī "augstu vērtē Vikipēdijas īpašības", un ka labi zina un atbalsta "Vikipēdijas uzdevumu un ciešamo politiku", tomēr projektam ir nopietnas problēmas. Sendžers rakstīja, ka pastāv uzticības krīze projektam no sabiedrības puses, un ka projekts ir apvienojis "grūtos ļaudis, troļļus un to iedvesmotājus ļaundabīgā audzējā". Šīs problēmas, pēc Sendžera domām, ir projekta "anti-elitārisma" dēļ, kas izpaužas kā nepatika pret visu elitāro un ekspertu viedokļu necienīšana. Šis Sendžera raksts izsauca rezonansi blogeru vidū un arī plašsaziņas līdzekļos. Pēc Sendžera atstādināšanas projekts "Vikipēdija" turpināja strauji attīstīties un ir iekļauts starp simts populārākajām vispasaules tīmekļa vietnēm. Nupēdija bez Sendžera līdzdalības beidza savu darbību 2002. gadā. Pēc atstādināšanas no amata Sendžers atgriezās zinātnes pasaulē, un docēja filozofijas kursus Ohaio Universitātē. Sendžers aizraujas ar 17. gadsimta filozofijas akcenta epistemoloģiju un ētiku. Brīvajā laikā viņš Ohaio štata Deitonā un Kolumbusā māca vijoļspēli un spēlē īru tautas mūziku. Viņš vada tīmekļa vietni par Donegolas vijoļspēles tradīcijām. Sendžers bija "Sendžera ziņu apskata Y2K" (angļu: "Sanger’s Review of Y2K News Reports") dibinātājs un galvenais redaktors. Izdevums bija paredzēts tiem, kas gaidīja datoru izraisītu globālu katastrofu 2000. gadā. 2005. gada decembrī kļuva zināms, ka Sendžers piedalās Vikipēdijai alternatīva projekta izveidē — "Digital Universe". 2006. gada septembrī Sendžers paziņoja par Vikipēdijas līdzinieka izveidi — projekta "Citizendium" mērķis ir izvairīties no Vikipēdijas vājajiem punktiem. "Citizendium" galvenā atšķirība ir tas, ka nav iespējama anonīma labošana — lai uzsāktu darbu, katram autoram ir jāpiereģistrējas un jāizpauž savs īstais vārds. Pirmajā preses konferencē 2006. gada 17. oktobrī Sendžers paziņoja, ka šis projekts "mēģinās aizstāt Vikipēdiju kā vienu no tīmekļa informācijas pamatieguves vietnēm". Sanger, Lawrence Mark (2000). "Epistemic circularity: An essay on the problem of meta-justification". The Ohio State University. Lerijs Sendžers. «Why Wikipedia Must Jettison Its Anti-Elitism» (angļu), 2004. gada 31. decembrī. Skatīts: 2009-11-13. «"Sanger’s Review of Y2K News Reports"». Arhivēts no oriģināla, laiks: 2000. gada 25. oktobrī. Skatīts: 2000. gada 25. oktobrī. Daniel Terdiman. «Wikipedia alternative aims to be 'PBS of the Web'» (angļu). cnet news, 2005. gada 19. decembrī. Skatīts: 2009-11-13. Lerijs Sendžers. «CZ:Citizendium Press Releases > Oct172006» (angļu), 2006. gada 17. oktobrī. Skatīts: 2009-11-13. Angļu Vikipēdijas lietotāja Lerija Sendžera lapa Lerija Sendžera personīgā mājaslapa Lerija Sendžera eseja "Epistemic Circularity: An Essay on the Problem of Meta-Justification" Lerija Sendžera raksts "Zināšanas par brīvu visiem" "Technology review" mājaslapā Arhivēts 2007. gada 30. septembrī, Wayback Machine vietnē. "Britānika vai Nupēdija? Brīvo enciklopēdiju nākotne." Portāls "Digital Universe"