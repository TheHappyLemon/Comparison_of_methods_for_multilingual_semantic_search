Telugu valoda (తెలుగు) ir lielākā dravīdu saimes valoda pēc runātāju skaita. Šajā valodā runā galvenokārt Indijas dienvidaustrumos. Tā ir Āndhra Pradēšas štata oficiālā valoda. Tiek uzskatīts, ka telugu valodu prot aptuveni 74 miljoni cilvēku. Pirmais rakstītais teksts telugu valodā ir datēts ar 575. gadu. Telugu raksts ir izveidots 6. gadsimtā Čālukjas impērijas laikā un ir saistīts ar kannadu valodu. Par telugu literatūras sākumu uzskata 11. gadsimtu, kad šajā valodā tika pārtulkots hindu eposs "Mahābhārata". Telugu valodā tiek izšķirti četri reģionālie dialekti.