"Pazudušā šķirsta meklējumos" (angļu: Raiders of the Lost Ark) ir 1981. gada režisora Stīvena Spīlberga piedzīvojumu filma. Šī filma ir pirmā daļa no piedzīvojumu kino tetraloģijas par arheologu un piedzīvojumu meklētāju Indianu Džonsu. Piedzīvojumu meklētājs Indiana Džonss ASV valdības uzdevumā dodas mistiskā Derības šķirsta meklējumos. Viņam līdzi dodas viņa senais draugs Salla un bijusī mīļākā Meriona Reivenvuda. Džonsam šķirsts ir jāatrod ātrāk par nacistiem un viņa oponentu, franču arheologu Renē Beloku. Harisons Fords - Indiana Džonss Kārena Alena - Meriona Reivenvuda Pols Frīmans - Renē Beloks Ronalds Leisijs - Arnolds Tots Džons Rīss-Deiviss - Salla Volfs Kalers - pulkvedis Dītrihs Alfreds Molina - Satipo Entonijs Higins - Goblers Oriģinālo muzikālo pavadījumu filmai "Pazudušā šķirsta meklējumos" komponēja komponists Džons Viljamss un tas, pateicoties leģendārajam "The Raiders March", kas kļuva par simbolu visam, kas saistīts ar Indianu Džonsu, kļuva par vienu no atpazīstamākajiem muzikālajiem pavadījumiem filmām. Iesākumā Viljamss komponēja divas dažādas "The Raiders March" versijas, no kurām Spīlbergs izvēlējās to, kura zināma pašreiz. Skaņu celiņā tika iekļautas arī citas zīmīgas kompozīcijas: izcilo un mistisko "Ark Theme", kompozīciju, kas saistīta ar Merionu, ka arī skaļo "Nazi March". Skaņu celiņš tika nominēts "Oskaram", bet piekāpās elektro-sintētiskajām Vangeļa kompozīcijām filmai "Uguns rati" (angļu: "Chariots of Fire"). Filmas darbība norisinās 1936. gadā. Nacisti un viņu algotņi izmanto ložmetējus MP-40 un pistoles Walther P38, tomēr šos ieročus Vērmahts sāka izmantot tikai pēc 1938. gada. Kā arī tad, kad Indiana draud iznīcināt šķirstu, viņš rokās tur granātmetēju, kas ļoti līdzinās RPG-7, ko PSRS sāka izmantot tikai 1961. gadā. Uz pārlidojumu kartēm redzamas tādas valstis kā Taizeme un Irāna, kaut arī līdz 1949. gadam Taizeme tika dēvēta par "Siāmu" un Irāna par "Persiju". "Dvēseļu akas" dekorācijās, ja ieskatās sienā aiz šķirsta, kas aprakstīta ar hieroglifiem, var pamanīt, ka starp "senajiem rakstiem" uzzīmēti divi roboti - C3PO un R2D2 no filmas "Zvaigžņu kari". Daudz mazāki to atveidojumi ir uz altāra, kas balsta šķirstu. «Raiders of the Lost Ark (1981)». Box Office Mojo. Skatīts: 2007-07-09. Киношедевры. "Индиана Джонс и Ковчег Завета" IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Oficiālā Indiana Džonsa mājaslapa (angliski)