Ričards Svētais Džons Frenciss Heriss (Richard St John Francis Harris, dzimis 1930. gada 1. oktobrī, miris 2002. gada 25. oktobrī) bija īru kinoaktieris, dziedātājs un dziesmu autors. Viņa dēls Džareds Heriss arī ir aktieris. Viņš piedzima Limerikā, Īrijā. Spēlējis 76 filmās, sākot ar 1959. gadu. Tēlojis lomas tādās pazīstamās filmās, kā "Šī sportiskā dzīve" (This Sporting Life, 1963, režisors Lindsijs Andersons), "Sarkanais tuksnesis" (Red Desert, 1964, režisors Mikelandželo Antonioni), Camelot (1967), Man in the Wilderness (1971), "Nepiedots" (1992, režisors Klints Īstvuds), "Gladiators" (2000, režisors Ridlijs Skots). Par lomu filmā "Šī sportiskā dzīve" saņēmis labākā aktiera balvu Kannu kinofestivālā 1963. gadā, kā arī Amerikas Kinoakadēmijas balvas nomināciju. Otru reizi nominēts šai balvai par galveno lomu filmā The Field (1990). Saņēmis Zelta globusa balvu par filmu Camelot. Tēlojis Dumidoru divās pirmajās Harija Potera filmās. Heriss nomira 2002. gada 25. janvārī Londonā no Hodžkina slimības. IMDb profils (angliski) Internet Broadway Database profils (angliski) AllMovie profils (angliski) Herisa starptautiskā fanu lapa (angliski)