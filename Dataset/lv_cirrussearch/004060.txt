Mahārāštra (marathu: महाराष्ट्र, Mahārāṣṭra, izrunā: [məharaːʂʈrə]) ir viens no Indijas štatiem, atrodas valsts rietumos. Mahārāštra ir trešais lielākais Indijas štats pēc platības. 2011. gadā štatā dzīvoja 112 miljoni iedzīvotāju. Tas ir otrs lielākais Indijas štats pēc iedzīvotāju skaita. Mahārāštra robežojas ar Gudžarātu, Madhju Pradēšu, Čhatīsgarhu, Telangānu, Karnātaku un Gou. Rietumos to apskalo Arābijas jūra. Mahārāštras lielākā pilsēta un administratīvais centrs ir Mumbaja. Nākamās lielākās pilsētas ir Pune, Nāgpura, Thāne un Pimpri-Činčvada. Mahārāštra dibināta 1960. gada 1. maijā pēc aptuvenas marathu valodas izplatības no Bombejas štata dienvidu un rietumu zemēm, kā arī no Amravati un Vidarbhas. Administratīvi sīkāk iedalās 36 apgabalos. Godāvari un Krišna ir divas nozīmīgākās upes štata teritorijā. UNESCO Pasaules mantojuma sarakstā ir iekļautas Adžantas alas un Elloras alas. Mahārāštra ir viens no Indijas saimniecībai nozīmīgākajiem štatiem. Šeit rada 15% no Indijas iekšzemes kopprodukta. Pēc Tautas attīstības indeksa Mahārāštru ierindo devītajā vietā starp Indijas štatiem. Pēc 2011. gada tautskaites datiem lielākās Mahārāštras pilsētas pēc iedzīvotāju skaita ir: «Maharashtra's 2025 agenda: Why state’s $1 trillion GDP target could make it India’s growth engine». Financial Express. Arhivēts no oriģināla, laiks: 2018. gada 24. jūnijs. Skatīts: 2018. gada 25. jūnijs. «Population by religion community – 2011». Census of India, 2011. The Registrar General & Census Commissioner, India. Arhivēts no oriģināla, laiks: 2015. gada 25. augusts. Vikikrātuvē par šo tēmu ir pieejami multivides faili. Skatīt: Mahārāštra. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)