Maitri (angļu: Maitri Station, hindi: मैत्री) ir Indijas vissezonas polārstacija Antarktīdā. Izvietota Širmahera oāzē Princeses Astridas krastā ap 85 km no Lazareva jūras piekrastes. Tuvākā stacija ir 3,5 km uz austrumiem izvietotā Krievijas polārstacija Novolazarevska. Stacija izbūvēta 1988.-1989. gadu polārajā vasarā, lai aizvietotu pirmo Indijas polārstaciju Dakšingangotri, kas atradās uz Nivlisena šelfa ledāja un darbības laikā tika dziļi ieputināta sniegā. Nosaukta par godu budistu mīlestības un labvēlības bodisatvam Maitrejam. Stacija izbūvēta antarktiskajā oāzē no ledus brīvā apvidū. Galvenā ēka izbūvēta uz tērauda balstiem un ir piepacelta virs grunts. Pētniecības programmas iekļauj bioloģiju, glacioloģiju, meteoroloģiju, cilvēka fizioloģiu un medicīnu, ģeoloģiju, ģeomorfoloģiju u.c. Maitri tiek izmantota kā bāzes stacija pētniecības ekspedīcijām plašā apvidū Karalienes Modas Zemē. «Laboratory Facility at Maitri Station». Arhivēts no oriģināla, laiks: 2009. gada 19. jūnijā. Skatīts: 2010. gada 26. novembrī. NCAOR