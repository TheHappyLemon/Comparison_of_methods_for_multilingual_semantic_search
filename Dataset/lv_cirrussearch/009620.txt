Bufalo "Sabres" (angļu: Buffalo Sabres) ir profesionāls ASV hokeja klubs, kas ir bāzēts Bufalo, Ņujorkas štatā, ASV. Klubs spēlē Nacionālās hokeja līgas Austrumu konferences Atlantijas okeāna divīzijā. Tas tika dibināts 1970. gadā un kopš dibināšanas brīža spēlē NHL. Savas pastāvēšanas vēsturē "Sabres" ne reizi nav izcīnījis Stenlija kausu, 3 reizes ir kļuvis par konferences uzvarētāju un 6 reizes — divīzijas čempionu. Mājas spēles komanda aizvada KeyBank Center. Stenlija kauss: 0 Konferences čempioni: 3 1974.—75., 1979.—80., 1998.—99. Divīzijas čempioni: 6 1974.—75., 1979.—80., 1980.—81., 1996.—97., 2006.—07., 2009.—10. "Sabres" tika izveidota 1970. gadā, un 1970.—71. gada sezonā kopā ar Vankūveras "Canucks" uzsāka spēlēt NHL. Vasarā "Sabres" ieguva pirmās izvēles tiesības NHL draftā, un komanda izvēlējās Žilbēru Pero. Savā debijas sezonā viņš "Sabres" rindās guva 38 vārtus un kā līgas labākais debitants ieguva Kaldera balvu. Nākamajā sezonā Pero pievienojās Riks Martins un Renē Robērs, izveidojoties vienai no vadošajām NHL uzbrucēju maiņām 1970. gados. 1972.—73. gada sezonā "Sabres" pirmo reizi sasniedza Stenlija kausa izcīņu, taču tajā jau pirmajā kārtā komanda piekāpās Monreālas "Canadiens". 1974. gada februārī auto avārijā bojā gāja Tims Hortons, viens no vadošajiem "Sabres" aizsargiem. Nākamajā sezonā komandai izdevās sasniegt Stenlija kausa finālsēriju. Tajā gan "Sabres" ar 2—4 piekāpās Filadelfijas "Flyers" hokejistiem. Pēdējoreiz atjaunots 2024. gada 7. martā. 1 Uko-Peka Lukonens 31 Ēriks Komrijs 10 Henri Jokiharju 20 Lorenss Piluts 23 Matiass Samuelsons 25 Ouens Pauers 26 Rasmuss Dālīns (Kapteiņa palīgs) 46 Iļja Ļubuškins 78 Džeikobs Braisons 08 Railijs Šīens 19 Peitons Krebss 20 Kodijs Īkins 22 Džeks Kvinns 24 Dilans Kozens 28 Zemgus Girgensons (Kapteiņa palīgs) 29 Vinnijs Hinostroza 37 Keisijs Mitelštats 53 Džefs Skiners 71 Viktors Olofsons 72 Teidžs Tompsons 74 Rasmuss Asplunds 77 Džons Džeisons Peterka 89 Alekss Taks Visvairāk gūto vārtu sezonā: Aleksandrs Mogiļnijs, 76 (1992.—93.) Visvairāk rezultatīvo piespēļu sezonā: Pets Lafontēns, 95 (1995.—96.) Visvairāk gūto punktu sezonā: Pets Lafontēns, 148 (1995.—96.) Visvairāk soda minūšu sezonā: Robs Rejs, 354 (1991.—92.) Visvairāk gūto punktu sezonā, starp aizsargiem: Fils Hauslijs, 81 (1989.—90.) Kluba oficiālā mājaslapa (angliski)