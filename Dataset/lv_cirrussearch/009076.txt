Mihājs Čīksentmihāji (ungāru: Csíkszentmihályi Mihály; dzimis 1934. gada 29. septembrī Fiumē, Itālijas Karalistē, miris 2021. gada 20. oktobrī Klērmontā, Kalifornijā) bija ungāru izcelsmes amerikāņu psiholoģijas profesors. Čīksentmihāji dzimis 1934. gada 29. septembrī Fiumē (tagad pazīstama kā Rijeka), kas tolaik bija Itālijas Karalistes daļa. Uzvārds cēlies no Čīksentmihāji ciema Transilvānijā. Viņš bija trešais dēls karjeras diplomātam Ungārijas konsulātā Fiumē. Viņa divi vecākie pusbrāļi gāja bojā, kad Mihājs vēl bija mazs — viens bija inženierzinātņu students, kurš tika nogalināts Budapeštas aplenkumā Otrā pasaules kara beigās, bet otru padomju vara nosūtīja uz darba nometnēm Sibīrijā. Mihāja tēvs tika iecelts par Ungārijas vēstnieku Itālijā neilgi pēc Otrā pasaules kara, un ģimene pārcēlās uz Romu. Kad Ungārijā 1949. gadā varu pārņēma komunisti, Mihāja tēvs atkāpās no vēstnieka amata, lai nestrādātu režīma labā. Uz to komunistiskais režīms atbildēja, izraidot tēvu un atņemot ģimenei Ungārijas pilsonību. Lai nopelnītu iztiku, tēvs Romā atvēra restorānu, un Mihājs pameta skolu, lai palīdzētu ģimenei. Šajā laikā Mihājs Čīksentmihāji, ceļojot pa Šveici, redzēja psihiatru un filozofu Karlu Gustavu Jungu, kurš uzstājās ar lekciju par NLO novērojumu psiholoģiju. Čīksentmihāji 22 gadu vecumā emigrēja uz Amerikas Savienotajām Valstīm. Studēja Čikāgas Universitātē, 1965. gadā aizstāvēja PhD grādu. Strādāja Klērmontas Universitātē kā psiholoģijas nodaļas vadītājs. Viņš bija Čikāgas Universitātes psiholoģijas nodaļas izveidotājs, kā arī vadīja socioloģijas un antropoloģijas nodaļas Leikforestas koledžā. Čīksentmihāji bija slavens ar pētījumiem par laimi un radošumu, taču vislielāko atzinību guvis ar plūsmas (flow) teoriju. Autors vairākiem bestselleriem un vairāk kā 120 rakstiem žurnālos un grāmatās. Viņu uzskata par vienu no visbiežāk citētiem mūsdienu psihologiem jomās, kas skar psiholoģiju un biznesu. Autors darbā Flow: The Psychology of Optimal Experience iepazīstina ar savu teoriju — cilvēki ir laimīgākie, ja atrodas īpašā plūsmas stāvoklī (tāds iekšējās motivācijas stāvoklis, kas ļauj pilnībā saplūst ar veicamo darbu). Šajā stāvoklī cilvēks aizmirst par laiku, telpu, savām fizioloģiskajām vajadzībām. Lai sasniegtu plūsmu, jāatrod līdzsvars starp uzdevuma grūtības pakāpi un subjekta prasmēm. Csikszentmihalyi, Mihaly (1975). Beyond Boredom and Anxiety: Experiencing Flow in Work and Play, San Francisco: Jossey-Bass. ISBN 0-87589-261-2 Csikszentmihalyi, Mihaly (1978) Intrinsic Rewards and Emergent Motivation in The Hidden Costs of Reward : New Perspectives on the Psychology of Human Motivation eds Lepper, Mark R;Greene, David, Erlbaum: Hillsdale: NY 205-216 Csikszentmihalyi, Mihaly and Csikszentmihalyi, Isabella Selega, eds. (1988). Optimal Experience: Psychological studies of flow in consciousness, Cambridge: Cambridge University Press. ISBN 0-521-34288-0 Csikszentmihalyi, Mihaly (1990). Flow: The Psychology of Optimal Experience. New York: Harper and Row. ISBN 0-06-092043-2 Csikszentmihalyi, Mihaly (1994). "The Evolving Self", New York: Harper Perennial. ISBN 0-06-092192-7 Csikszentmihalyi, Mihaly (1996). Creativity : Flow and the Psychology of Discovery and Invention. New York: Harper Perennial. ISBN 0-06-092820-4 Csikszentmihalyi, Mihaly (1998). Finding Flow: The Psychology of Engagement With Everyday Life. Basic Books. ISBN 0-465-02411-4 (a popular exposition emphasizing technique) Gardner, Howard, Csikszentmihalyi, Mihaly, and Damon, William (2002). Good Work: When Excellence and Ethics Meet. New York, Basic Books. Gardner, Howard, Csikszentmihalyi, Mihaly, and Damon, William (2002). Good Business: Leadership, Flow, and the Making of Meaning. Basic Books. ISBN 0-465-02608-7 Kawamura, Kristine Marin (2014). "Kristine Marin Kawamura, PhD interviews Mihaly Csikszentmihalyi, PhD". Cross Cultural Management (Emerald Group Publishing Limited) 21 (4). doi:10.1108/CCM-08-2014-0094. «Mihaly Csikszentmihalyi». Claremont Graduate University. «The Man Who Found the Flow». lionsroar.com. «Mihaly Csikszentmihalyi "Flow Theory"». brainchannels.com. Vikikrātuvē par šo tēmu ir pieejami multivides faili. Skatīt: Mihājs Čīksentmihāji. Encyclopædia Britannica raksts (angliski) Brockhaus Enzyklopädie raksts (vāciski) Intervija ar Mihāju Čīksentmihāji 2006 David Farmer, „Flow“ and Mihaly Csikszentmihalyi TED talks: Mihaly Csikszentmihalyi on flow, at TED 2004 Arhivēts 2011. gada 5. jūnijā, Wayback Machine vietnē.