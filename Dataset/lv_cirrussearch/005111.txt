Maikls "Maiks" Entonijs Pauels (angļu: Michael "Mike" Anthony Powell; dzimis 1963. gada 10. novembrī Filadelfijā, Pensilvānijas štatā, ASV) ir bijušais amerikāņu vieglatlēts, startēja tāllēkšanas sacensībās. Viņam pašlaik pieder pasaules rekords tāllēkšanā (8,95 m), ko viņš uzstādīja 1991. gada 30. augustā Pasaules čempionātā Tokijā. M. Pauels piedalījās trijās Olimpiskajās spēlēs (1988, 1992, 1996), 1988. gadā Seulā un 1992. gadā Barselonā izcīnīdams sudraba medaļu. Pēc uzvaras ar pasaules rekordu 1991. gada Pasaules čempionātā, viņš zelta medaļu izcīnīja arī 1993. gada Pasaules čempionātā, bet 1995. gadā palika trešais. Pēc 1996. gada Olimpiskajām spēlēm M. Pauels beidza profesionāla vieglatlēta karjeru. 2001. gadā viņš atsāka trenētiem ar mērķi piedalīties 2004. gada Olimpiskajās spēlēs, taču nekvalificējās ASV vienības sastāvam. Olympedia profils (angliski) Munzüger Sport profils (vāciski) IAAF profils (angliski) USA Track & Field profils (angliski)