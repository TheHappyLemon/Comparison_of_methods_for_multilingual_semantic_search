Skaņas karte (arī audiokarte) ir personālo datoru papildierīce (izvērses plate), kas ļauj lietot multimediju programmas ar skaņu, kā arī ļauj klausīties mūziku (audio kompaktdiskus, mp3 failus u.c.). Skaņas kartei var pievienot dažādas skaņas izvadierīces, piemēram, skaļruņus vai austiņas, kā arī skaņas ievadierīces, piemēram, mikrofonu. Vairumam mūsdienu datoriem skaņas kartes ir iebūvēts mātesplatē, tomēr ir iespējams uzstādīt skaņas karti kā atsevišķu papildierīci. Lielākajai daļai skaņas karšu ir daudzkanālu surround skaņas iespēja. Skaņas karte ciparu datiem ģenerē skaņu atveidojošus analogsignālus, izmantojot vai nu ciparanalogu pārveidotājus, vai frekvences modulēšanas mikroshēmas. Izmantojot ciparanalogu pārveidotāju, skaņas karte parasti nodrošina arī skaņas ieraksti ciparu formā, kā arī vada mūzikas instrumentus (piemēram, sintezatoru), kas pievienoti datoram, izmantojot saskarni MIDI. Dators Personālā datora aparatūra ASIO Personālā datora galvenās sastāvdaļas / Sistēmbloks / Skaņas karte, liis.lv Skaņas kartes pamatraksturojums Arhivēts 2011. gada 14. martā, Wayback Machine vietnē. Datora skaņas aparatūras vēsture (angliski) Skaņu karšu muzejs (angliski)