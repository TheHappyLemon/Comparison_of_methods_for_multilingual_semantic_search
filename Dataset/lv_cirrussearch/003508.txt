Mārtiņš Meiers (dzimis 1991. gada 30. martā Jūrmalā) ir latviešu basketbolists, spēlē centra pozīcijā. 2023. gadā pārstāv Igaunijas klubu Tallinas "Kalev/Cramo". Latvijas basketbola izlases spēlētājs, tās sastāvā piedalījies četros Eiropas čempionāta finālturnīros. Profesionālā līmenī sācis spēlēt Latvijas Basketbola līgas (LBL) klubā BK Ventspils. Sezonu nospēlējis Vācijas klubā Mitteldeutscher BC, M. Meiers atgriezās Latvijā, kur pēc sezonas BK Ventspils pievienojās Rīgas VEF. Individuāli lieliskas sezonas noslēgumā VEF sastāvā 2017. gada pavasarī kļuva par LBL čempionu. 2017. gada vasarā M. Meiers noslēdza līgumu ar Krievijas klubu Kazaņas "Unics", kura sastāvā spēlēja līdz decembrim, kad līgums tika lauzts, un spēlētājs pievienojās citam Krievijas klubam Krasnojarskas "Jeņisej". Pēc tam spēlējis Melnkalnes un Kazahstānas vadošajos basketbola klubos, kā arī Francijā, tad pievienojies Polijas līgas komandai Vroclavas "Śląsk". Sezonas noslēgumā ar Vroclavas komandu kļuva par Polijas čempionu. 2022. gada vasarā pievienojās Igaunijas klubam Tallinas "Kalev/Cramo", kura sastāvā sezonas noslēgumā kļuva par Igaunijas čempionu. Pārstāvējis dažādu vecumu Latvijas jaunatnes izlases. Latvijas U-18 izlases sastāvā piedalījies vienā Eiropas čempionātā, U-20 izlases sastāvā — divos Eiropas čempionātos. Latvijas nacionālajā pieaugušo izlasē debitējis 2011. gada 3. augustā pret Slovēnijas izlasi. Izlases sastāvā piedalījies 2011. gada Eiropas čempionātā, kurā tika izcīnīta 22. vieta un 2013. gada čempionātā, kuru komanda noslēdza 11. vietā. Spēlēja Latvijas izlasē arī 2015. gada čempionātā un 2017. gada Eiropas čempionātā, kur komanda ieguva augsto 5. vietu. Kopš 2021. gada, kad par Latvijas izlases galveno treneri kļuva Luka Banki, M. Meiers vairs nav ticis iekļauts valstsvienības sastāvā. Jurisons, Ingmārs (2012. gada 10. janvārī). "Tāpat vien Kambalam ceļu negriezīs". Sporta Avīze (Rīga: SIA "Mediju nams") 2 (828): 18.—21. lpp. ISSN 1691-0451. BK "Ventspils" pievienojas 206 cm garais Mārtiņš Meijers Latvijas čempionvienībai basketbolā 'Ventspils' pievienojas Mārtiņš Meijers[novecojusi saite] Proballers. «Martins Meiers, Basketball Player». Proballers (angļu). Skatīts: 2023-03-29. Meeskonnaga liitub laenulepingu alusel endine Läti koondise keskmängija Martins Meiers Arhivēts 2022. gada 29. jūlijā, Wayback Machine vietnē. bckalev.ee «Meiers: Esmu jau atmetis cerības atgriezties izlasē». Sportacentrs.com (latviešu). 2023-02-08. Skatīts: 2023-03-03. Vikikrātuvē par šo tēmu ir pieejami multivides faili. Skatīt: Mārtiņš Meiers. Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski) Eirolīgas profils (angliski) RealGM Basketball profils (angliski) FIBA Europe.com profils (angliski) Basket.lv profils BK Ventspils profils Eurocup Basketball profils (angliski)