Koordinātas: 40°42′42″N 74°00′45″W﻿ / ﻿40.71167°N 74.01250°W﻿ / 40.71167; -74.01250 Pasaules tirdzniecības centrs (angļu: World Trade Center (WTC)) bija septiņu ēku komplekss Ņujorkā, ASV. Komplekss tika iznīcināts 2001. gada 11. septembra uzbrukumā ASV. Pašlaik tas tiek būvēts no jauna, tas sastāvēs no sešiem debesskrāpjiem un piemiņas vietu uzbrukumā bojā gājušajiem. Biroju telpu kopējā platība bija 1,24 miljoni m2. Oriģinālo pasaules tirdzniecības centru plānoja Minoru Jamasaki 1960. gadu sākumā. Viņš izmantoja cauruļkarkasa strukturālo dizainu abiem 110 stāvus lielajiem dvīņu torņiem. Oficiālā pamata ielikšana notika 1966. gada 5. augustā. Ziemeļu tornis tika pabeigts 1970. gada decembrī, dienvidu — 1971. gada jūlijā. Pārējās 5 ēkas tika uzbūvētas laika posmā no 1970. līdz 1987. gadam. Pēdējās ēkas būvniecība tika pabeigta 1987. gadā. Katrs no dvīņu torņiem bija 110 stāvus augsts. 1975. gada 13. februārī kompleksā izcēlās ugunsgrēks, bet 1993. gada 26. februārī tajā notika bumbas sprādziens, kurā bojā gāja 6 cilvēki un aptuveni tūkstotis tika ievainots. 2001. gada 11. septembra rītā divas nolaupītas lidmašīnas (aviokompānijas United Airlines reiss 175 un American Airlines reiss 11) ar aptuveni 18 minūšu intervālu ietriecās Pasaules tirdzniecības centrā. Viss komplekss tika iznīcināts, kopā gāja bojā 2752 cilvēki. Pasaules tirdzniecības centra torņi bija pasaules augstākā celtne laika posmā no 1972. līdz 1973. gadam. Pār Vest strītas lielceļu, (angļu: West Street Highway (WHS)) blakus Pasaules tirdzniecības centram, tika uzbūvēts gājēju tilts, kas savienoja Pasaules tirdzniecības centru ar Pasaules finansiālo centra kompleksu. Tilts tika uzbūvēts laika posmā no 1982. līdz 1983. gadam. Tilts bija 118,9 m. garš un 14 m plats. 2001. gada 11. septembrī, tilts tika iznīcināts, kad 10:28 no rīta, pēc vietējā laika sabruka Ziemeļu tornis, sagraujot tiltu pilnībā. 2001. gada 11. septembra uzbrukums ASV One World Trade Center Holusha, John. «Commercial Property; In Office Market, a Time of Uncertainty». The New York Times, 2002. gada 6. janvāris. Skatīts: 2008. gada 21. novembris. «Ford recounts details of Sept. 11». Real Estate Weekly (BNET). 2002. gada 27. februāris. Arhivēts no oriģināla, laiks: 2012. gada 26. maijā. Skatīts: 2009. gada 3. janvāris. Stephanie Gaskell. «Eight years after World Trade Center attack, two more 9/11 victims identified». New York : NY Daily News, 2010. gada 17. janvāris. Arhivēts no oriģināla, laiks: 2010-01-10. Skatīts: 2010. gada 29. augusts. Vikikrātuvē par šo tēmu ir pieejami multivides faili. Skatīt: Pasaules tirdzniecības centrs. Encyclopædia Britannica raksts (angliski) Pasaules tirdzniecības centrs (angliski)