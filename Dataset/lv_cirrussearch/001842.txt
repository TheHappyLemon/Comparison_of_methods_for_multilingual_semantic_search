Daļiņu fizikā kvantu lauku teorija, ko dēvē par standartmodeli, apraksta stipro kodolspēku, vājo kodolspēku un elektromagnētisko spēku - fundamentālās mijiedarbības. Katrai mijiedarbībai ir savas nesējdaļiņas. Visas mijiedarbību nesējdaļiņas ir bozoni. Gluoni ir stiprā kodolspēka nesējdaļiņas. Fotoni ir elektromagnētiskā spēka nesējdaļiņas. W un Z bozoni ir vājā kodolspēka nesējdaļiņas. Ja arī ceturtajai fundamentālajai mijiedarbībai - gravitācijai - ir nesējdaļiņas, tās varētu būt gravitoni. Gravitons ir hipotētiska daļiņa, jo eksperimentāli nav pierādīta tā esamība. Gravitoni nav Standartmodeļa sastāvdaļa. Standartmodelis paredz arī piekto mijiedarbību - Higsa lauku, kura nesējdaļiņa būtu Higsa bozons. Higsa lauks, iespējams, piešķir masu visām pārējām daļiņām.