Dons, īstajā vārdā Artūrs Šingirejs, (dzimis 1984. gada 10. aprīlī Brocēnos) ir latviešu dziedātājs. Vairāku mūzikas konkursu, kā "Muzikālā banka" (2012, 2013, 2014, 2024) un "Supernova" (2024), uzvarētājs. Pārstāvēs Latviju 2024. gada Eirovīzijas dziesmu konkursā. Dzimis 1984. gadā Brocēnos. Neilgu laiku mācījies Saldus Mūzikas skolā klavierspēli. Viņa māte bija Liepājas estrādes ansambļa "Santa" soliste. Pirmo publicitāti guva realitātes šovā "Talantu fabrika" 2003. gadā, kopā ar dziedātāju Lily izdeva albumu, kura vairākas dziesmas nokļuva Latvijas hitparāžu pirmajās vietās. 2006. gadā izdeva savu pirmo soloalbumu Lights On. Albuma tituldziesma ar tādu pašu nosaukumu kļuva populāra arī ārzemēs. 2007. gadā piedalījās Latvijas Nacionālā teātra izrādē "Adata", izpildot dziesmu "Ja tu man esi". 2008. gadā Dons izdeva albumu latviešu valodā Lelle, vairākus gadus sadarbojās ar komponistu Zigmaru Liepiņu, bija Latvijas pārstāvis 2008. gada Jaunajā vilnī (4. vieta), 2010. gada Eirodziesmā ieguva 2. vietu ar dziesmu My Religion Is Freedom. Kādu laiku dzīvoja Londonā un uzstājās ar pseidonīmu Art Green. 2012. gadā izdeva singlu "Signāls", kas tika atzīts par 2012. gada radiohitu, uzvarēja konkursā "Muzikālā banka 2012". Dons uzvarēja arī "Muzikālajā bankā 2013" ar dziesmu "Pēdējā vēstule" no albuma Varanasi, Muzikālajā bankā viņš uzvarēja arī nākamajā gadā, šoreiz ar dziesmu "Pāriet bailes". 2024. gadā ar dziesmu "Lauzto šķēpu karaļvalsts" uzvarēja konkursā "Muzikālā banka 2023". Ar šīs dziesmas versiju angļu valodā Hollow piedalījās Latvijas Eirovīzijas dziesmu konkursa nacionālajā atlasē "Supernova 2024". Nacionālajā atlasē uzvarēja un ieguva tiesības pārstāvēt Latviju 2024. gada Eirovīzijas dziesmu konkursā. «Artūrs Šingirejs». Facebook. Skatīts: 2023. gada 17. aprīlī. «Artūram Šingerejam jeb Donam- 30!». Latvijas Radio 2. Skatīts: 2024. gada 10. janvārī. «Eirovīzijā Latviju pārstāvēs Dons ar dziesmu «Hollow»». lsm.lv (LSM). 2024. gada 10. februārī. Skatīts: 2024. gada 10. februārī. Jānis Ogle, Sandris Vanzovičs. «Ieskatās, satiekas un šķiras, dažkārt apprecas – pašmāju realitātes šovu mīlas līkloči». NRA.lv, 2012. gada 4. martā. Skatīts: 2012. gada 4. martā. «Noskaidrota 2012. gada vērtīgākā dziesma». Delfi.lv. 2013. gada 26. janvārī. Arhivēts no oriģināla, laiks: 2013. gada 28. janvārī. Skatīts: 2013. gada 27. janvārī. «Foto: Noskaidrota 2013. gada vērtīgākā dziesma». Delfi.lv. 2014. gada 25. janvārī. Arhivēts no oriģināla, laiks: 2014. gada 28. janvārī. Skatīts: 2014. gada 26. janvārī. «'Muzikālajā bankā' triumfē Dons ar dziesmu 'Lauzto šķēpu karaļvalsts'». www.delfi.lv (latviešu). Skatīts: 2024-02-13. «Mūzika - Dons - Jaunumi». www.draugiem.lv (latviešu). Skatīts: 2024-02-13.