Rūsendāles pils ir viena no Stokholmas pilīm un muzejiem, kas atrodas Jūrgordenā. Tā ir amīra stila jeb Zviedrijā dēvetā Kārļa Jūhana stila celtne. Adrese: Stokholma, Jūrgordena, Rūsendāla ceļš (zviedru: Rosendalsvägen). Rūsendāles pils pēc karaļa Kārļa XIV Jūhana, pirmā Bernadotu dzimtas pārstāvja pasūtījuma celta 19. gadsimta 1823. — 1827. gadā un kalpojusi kā karaļa vasaras rezidence. Ēku projektējis arhitekts Frēdriks Bloms. Šī celtne ir spilgts paraugs zviedru Kārļa Jūhana stila celtnēm. Tā arī ir viena no pirmajām saliekamajām ēkām Zviedrijā. 1913. gadā pils kļuva pieejama sabiedrībai un tapa muzejs, kas ir veltīts karaļa Kārļa XIV Jūhana laikmetam un dzīvei un ir atvērts vasaras mēnešos no maija līdz augustam. Pils interjerā ir apskatāmas zviedru darinātas mēbeles un tekstilijas, atbilstošas Kārļa Jūhana stilam jeb zviedru ampīram. Līdzās pilij atrodas dārzs, kas no 1984. gada pilda biodinamiskās dārzniecības funkcijas, kuras mērķi ir biodinamisku augkopības metožu izmantošana, lekciju, kursu un izstāžu organizēšana. Dārzs apmeklētājiem ir atvērts visu gadu. Pils teritorijā atrodas kafejnīca un veikals, kurā ir iespējams iegādāties dārzniecībā izaudzētos augus. «Historik — Sveriges Kungahus». Arhivēts no oriģināla, laiks: 2011. gada 2. jūlijā. Skatīts: 2011. gada 17. jūnijā. «Rosendals slott — Sveriges Kungahus». Arhivēts no oriģināla, laiks: 2015. gada 2. janvārī. Skatīts: 2015. gada 2. janvārī. www.kungahuset.se Karte Arhivēts 2011. gada 20. jūlijā, Wayback Machine vietnē.