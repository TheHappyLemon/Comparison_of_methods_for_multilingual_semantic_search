Kacušika Hokusai (japāņu: 葛飾北斎, dzimis 1760. gada oktobrī, miris 1849. gada 10. maijā) bija japāņu ukijo-e mākslinieks, ilustrators un kokgriezējs. Viņš dzīvoja Edo periodā. Hokusai bija vairāki nekā 50 pseidonīmi, piemēram, Šunro, Sori, Kako un Taito. Viņa darbi bija apbrīnojami un guva plašu ievērību, tomēr dzīves beigās dzīvoja nabadzībā un saglabāja savu vienkāršību. Hokusai Rietumu pasaulē ir viens no slavenākajiem japāņu kokgriezējiem. Hokusai dzimšanas datums ir neskaidrs. Bieži ir atrodama informācija, ka viņš ir dzimis Horeki ēras 10. gada 9. mēneša 23. dienā, kas pēc Gregora kalendāra sanāk 1760. gada 31. oktobris. Viņš dzīvoja amatnieka ģimenē. Hokusai tēvs sjoguniem izgatavoja spoguļus, bet māte visticamāk bija konkubīne. Gleznošanu sāka apgūt jau sešu gadu vecumā, kad palīdzēja tēvam apgleznot spoguļus. 12 gadu vecumā sāka strādāt grāmatu veikalā. 14 gadu vecumā viņš sāka gravēt, bet 18 gadu vecumā sāka mācīties pie ukijo-e mākslinieka Kacukavas Šunšo. 1793. gadā, kad nomira Šunšo, Hokusai sāka apgūt arī citus mākslas stilus. Hokusai privātā dzīve bija ļoti dramatiska. Viņa pirmā sieva nomira 1793. gadā. Viņa Hokusai bija dāvājusi vienu dēlu un divas meitas. Mazliet vēlāk nomira arī dēls. 1797. gadā apprecējās otrreiz, bet arī šī sieva agri nomira. Otra sieva deva vēl vienu dēlu un vēl vienu meitu. Jaunākā no meitām arī kļuva par mākslinieci. Sākot ar 1800. gadu Hokusai ar saviem darbiem kļuva slavens. 1839. gadā ugunsgrēks nopostīja Hokusai darbnīcu un daudzus viņa darbus. "Lielais Kanagavas vilnis" "Sarkans Fudži" «Hokusai - Facts deom the Encyclopedia» (angliski). Yahoo! Education. Arhivēts no oriģināla, laiks: 2007. gada 3. septembrī. Skatīts: 2013. gada 24. jūlijā. Vikikrātuvē par šo tēmu ir pieejami multivides faili. Skatīt: Hokusai.