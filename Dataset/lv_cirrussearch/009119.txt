Psihiski traucējumi, arī garīga slimība, ir dažāda veida noviržu no uzvedības un psiholoģiskajām normām kopums, kas indivīdam spēj izraisīt sistemātiskas ciešanas vai invaliditāti, dažkārt iespaidojot arī apkārtējos, un ko nevar uzskatīt par indivīda pārstāvošai kultūrai vai šīs kultūras citu pārstāvju pieņemtajām uzvedības un psiholoģiskajām normām atbilstošu. Dažādās kultūrās, reliģijās un laikos atšķiras stāvokļi, ko uzskata par psihiskiem traucējumiem. Pasaules vēsturē un arī mūsdienās pret dažādām garīgām slimībām pastāv stigmas un diskriminācija. Smagu psihisko traucējumu ārstēšanai ir izveidotas speciālas iestādes, piemēram, psihiatriskās slimnīcas. Citos gadījumos tās ārstē individuāli īpaša veida speciālisti, piemēram, psihiatri un psihoterapeiti, un hospitalizēšana nav nepieciešama. Psihiskos traucējumus iedala trīs nosacītās pakāpēs: iedzimtie vai dzīves laikā attīstījušies psihoneiroloģiskie traucējumi (piemēram, Dauna sindroms, demence, autisms), dzīves laikā, galvenokārt sociālās vides iespaidā radušies psihiskie traucējumi (piemēram, šizofrēnija, depresija, anoreksija), bioloģiskie vai psiholoģiskie stāvokļi, kas paši par sevi neapdraud indivīda vai sabiedrības veselību, bet var būt atšķirīgi no sabiedrībā pieņemtajām normām (piemēram, vēsturiski homoseksualitāte, kreilība), tai skaitā arī brīvdomība un jebkura antisociāla rīcība kādā sabiedrībā vai uzskatos. Mūsdienu Rietumu zinātnes medicīna pārsvarā izšķir tikai pirmās divas pakāpes kā psihiskos traucējumus. Starptautiskajā statistiskajā slimību un veselības problēmu klasifikācijā (SSK) psihiski traucējumi tiek klasificēti kopā ar uzvedības traucējumiem. Šīm slimībām kodu numuri ir piešķirti no F00 līdz F99. Organiski psihiski traucējumi, ieskaitot simptomātiskos (F00-F09) F00 — Alcheimera demence F01 — vaskulārā demence F02 — demence citu citur klasificētu slimību dēļ F03 — neprecizēta demence F04 — organisks amnestisks sindroms, ko nav izraisījis alkohols vai citas psihoaktīvas vielas F05 — delīrijs, ko nav izraisījis alkohols vai citas psihoaktīvas vielas F06 — citi psihiski traucējumi, kas rodas smadzeņu bojājuma un disfunkcijas vai somatiskas slimības dēļ F07 — personības un uzvedības traucējumi smadzeņu slimības, bojājuma vai disfunkcijas dēļ F09 — neprecizēti organiski vai simptomātiski psihiski traucējumi Psihiski un uzvedības traucējumi psihoaktīvo vielu lietošanas dēļ (F10-F19) F10 — psihiski un uzvedības traucējumi alkohola lietošanas dēļ F11 — psihiski un uzvedības traucējumi opioīdu lietošanas dēļ F12 — psihiski un uzvedības traucējumi kanabinoīdu lietošanas dēļ F13 — psihiski un uzvedības traucējumi, kas radušies sedatīvu un miega līdzekļu lietošanas dēļ F14 — psihiski un uzvedības traucējumi, kas radušies kokaīna lietošanas dēļ F15 — psihiski un uzvedības traucējumi, kas radušies citu stimulatoru, ieskaitot kofeīnu, lietošanas dēļ F16 — psihiski un uzvedības traucējumi, kas radušies halucinogēnu lietošanas dēļ F17 — psihiski un uzvedības traucējumi, kas radušies tabakas lietošanas dēļ F18 — psihiski un uzvedības traucējumi, kas radušies gaistošu organisku šķīdinātāju lietošanas dēļ F19 — psihiski un uzvedības traucējumi, kas radušies daudzu narkotisku un citu psihoaktīvu vielu lietošanas dēļ Šizofrēnija, šizotipiskie traucējumi un murgi (F20-F29) F20 — šizofrēnija F21 — šizotipiski traucējumi F22 — persistējoši murgi F23 — akūti un transitoriski psihotiski traucējumi F24 — inducēti murgi F25 — šizoafektīvi traucējumi F28 — citi neorganiski psihotiski traucējumi F29 — neprecizēta neorganiska psihoze Garastāvokļa [afektīvie] traucējumi (F30-F39) F30 — maniakāla epizode F31 — bipolāri afektīvi traucējumi F32 — depresīva epizode F33 — rekurenti depresīvi traucējum F34 — persistējoši garastāvokļa [afektīvi] traucējumi F38 — citi garastāvokļa [afektīvi] traucējumi F39 — neprecizēti garastāvokļa [afektīvi] traucējumi Neirotiski, ar stresu saistīti un somatoformi traucējumi (F40-F48) F40 — fobiska trauksmainība F41 — cita veida trauksme F42 — obsesīvi kompulsīvi traucējumi F43 — reakcija uz smagu stresu un adaptācijas traucējumi F44 — disociatīvi [konversijas] traucējumi F45 — somatoformi traucējumi F48 — citi neirotiski traucējumi Uzvedības sindromi, kas saistīti ar fizioloģiskiem traucējumiem un somatiskiem faktoriem (F50-F59) F50 — ēšanas traucējumi F51 — neorganiski miega traucējumi F52 — seksuāla disfunkcija bez organiskiem traucējumiem vai slimības F53 — citur neklasificēti psihiski un uzvedības traucējumi pēcdzemdību periodā F54 — psihiski un uzvedības faktori, kas saistīti ar citur klasificētiem traucējumiem vai slimībām F55 — vielu, kas nerada atkarību, pārmērīga lietošana F59 — neprecizēti uzvedības sindromi, kas saistīti ar fizioloģiskiem traucējumiem un somatiskiem faktoriem Pieaugušo personības un uzvedības traucējumi (F60-F69) F60 — specifiski personības traucējumi F61 — jaukti un citi personības traucējumi F62 — stabilas personības pārmaiņas, kas nav saistījumā ar smadzeņu bojājumu vai slimību F63 — paradumu un dziņu traucējumi F64 — dzimumidentitātes traucējumi F65 — seksuālās izvēles traucējumi F66 — psihiski un uzvedības traucējumi, kas saistīti ar seksuālo attīstību un orientāciju F68 — citi pieaugušo personības un uzvedības traucējumi F69 — neprecizēti pieaugušo personības un uzvedības traucējumi Garīga atpalicība (F70-F79) F70 — viegla garīga atpalicība F71 — vidēji smaga garīga atpalicība F72 — smaga garīgā atpalicība F73 — dziļa garīga atpalicība F78 — cita veida garīga atpalicība F79 — neprecizēta garīga atpalicība Psihiskās attīstības traucējumi (F80-F89) F80 — specifiski runas un valodas attīstības traucējumi F81 — specifiski mācīšanās iemaņu attīstības traucējumi F82 — specifiski motorisko funkciju attīstības traucējumi F83 — jaukti specifiski attīstības traucējumi F84 — pervezīvi attīstības traucējumi F88 — citi psihiskās attīstības traucējumi F89 — neprecizēti psihiskās attīstības traucējumi Uzvedības un emocionāli traucējumi, kas parasti sākušies bērnībā un pusaudža vecumā (F90-F98) F90 — hiperkinētiski traucējumi F91 — uzvedības traucējumi F92 — jaukti uzvedības un emocionāli traucējumi F93 — emocionāli traucējumi ar bērnībai specifisku sākumu F94 — sociālas funkcionēšanas traucējumi ar bērnībai vai pusaudža vecumam specifisku sākumu F95 — rauste F98 — citi uzvedības un emociju traucējumi, kas parasti sākas bērnībā un pusaudža gados Neprecizēti psihiski traucējumi (F99) «SSK-10 klasifikācija - Kodu tabulsaraksts un skaidrojumi». ssk10.spkc.gov.lv. Skatīts: 2021. gada 2. jūlijā. Vikikrātuvē par šo tēmu ir pieejami multivides faili. Skatīt: Psihiski traucējumi. Encyclopædia Britannica raksts (angliski) Encyclopædia Universalis raksts (franciski) Stanfordas Filozofijas enciklopēdijas raksts (angliski)