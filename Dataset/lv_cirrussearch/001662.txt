Luksemburga (luksemburgiešu: Lëtzebuerg, vācu: Luxemburg, franču: Luxembourg) ir pilsēta Luksemburgas Lielhercogistes dienvidu daļā, pie Petruses ietekas Alzetē. Luksemburgas Lielhercogistes galvaspilsēta. Banku un administratīvais centrs. Viens no ES centriem, jo šeit (Kiršbergas rajonā) atrodas vairākas ES iestādes — Eiropas Kopienu tiesa (European Court of Justice), Eiropas Revīzijas palāta (European Court of Auditors), Eiropas Parlamenta sekretariāts, kā arī Eurostat. Pirmās rakstiskās ziņas par Luksemburgu ir no 963. gada. Pilsētas tiesības ir no 1244. gada. Pilsēta vienmēr atradusies lielu ceļu krustojumā. Gadsimtu gaitā tika uzceltas aizsargsienas, tā kļuva par ļoti nocietinātu pilsētu. To bieži dēvēja par "Ziemeļu Gibraltāru". Tomēr laika gaitā pilsētai vairākkārt mainījās saimnieki. No 1443. gada pilsētu ieņēma burgundieši. 1609. — 1684. un 1697. — 1724. gadā pilsēta ietilpa Spānijā, 1684.—1697. un 1794.—1815. gadā — Francijā, 1714.—1794. gadā — Austrijā. Pirmajā un Otrajā pasaules karā Luksemburgu ieņēma vācu karaspēks. 1952. gadā Luksemburga kļuva par ES priekšteča — Eiropas Ogļu un tērauda kopienas galvenās mītnes vietu. Luksemburgas pilsētā dzimuši: Gaspārs Teodors Ignāss de la Fontēns (Gaspard Théodore Ignace de la Fontaine, 1787—1871) - politiķis Hugo Gernsbeks (Hugo Gernsback, 1884—1967) — ASV izgudrotājs un rakstnieks Šarlijs Golls (Charly Gaul, 1932—2005) — riteņbraucējs Kims Kirhens (Kim Kirchen, dzimis 1978. gadā) — riteņbraucējs Anne Krēmere (Anne Kremer, dzimusi 1975. gadā) — tenisiste Gabriels Lipmans (Gabriel Lippmann, 1845—1921) — fiziķis Emīls Reiters (Émile Reuter, 1874—1973) — politiķis Andi Šleks (Andy Schleck, dzimis 1985. gadā) — riteņbraucējs Frenks Šleks (Fränk Schleck, dzimis 1980. gadā) — riteņbraucējs Džefs Štrasers (Jeff Strasser, dzimis 1974. gadā) — futbolists Robērs Šūmans (Robert Schuman, 1886—1963) — politiķis Gastons Torns (Gaston Thorn, 1928—2007) — politiķis Žans Žaks Vilmārs (Jean-Jacques Willmar, 1792—1866) — politiķis Vikikrātuvē par šo tēmu ir pieejami multivides faili. Skatīt: Luksemburga. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) https://www.vdl.lu/sites/default/files/media/document/Etat%20de%20la%20population%202023%20-%20Sommaire.pdf; pārbaudes datums: 24 marts 2023. https://data.public.lu/fr/datasets/r/915d503f-62db-4a13-976c-57d78f0e97cb. https://lustat.statec.lu.