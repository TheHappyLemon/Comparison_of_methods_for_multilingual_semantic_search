Šis raksts ir par 1988. gadā dzimušo futbolistu. Par citām jēdziena Tarasovs nozīmēm skatīt nozīmju atdalīšanas lapu. Igors Tarasovs (dzimis 1988. gada 16. oktobrī Rīgā) ir Latvijas futbolists, var spēlēt gan aizsarga, gan pussarga pozīcijā, bijis Latvijas futbola izlases dalībnieks. Pašlaik (2022) pārstāv Latvijas Virslīgas klubu FK Liepāja. Karjeru sācis Skonto futbola kluba jauniešu komandās, Virslīgā debitēja 2006. gadā. Savā pirmajā sezonā pieaugušo komandā aizvadījis tikai vienu spēli. Lielākas spēļu prakses iegūšanai 2007. un 2008. gada sezonās tika izīrēts klubam JFK Olimps. 2009. gadā atgriezās Skonto, kļūstot par pamatsastāva spēlētāju. 2010. gadā Skonto sastāvā izcīnīja Latvijas čempionu titulu. Pirms 2012. gada sezonas atteicās pagarināt līgumu ar Skonto un devās uz pārbaudēm vairākos ārzemju klubos. 15. februārī parakstīja līgumu ar Azerbaidžānas klubu Simurq PFC, kurā tobrīd jau spēlēja Latvijas futbolists Andrejs Rubins. 14 aizvadītajās spēlēs kluba sastāvā guva trīs vārtus. 2012. gada jūlijā atgriezās Latvijā, parakstot līgumu ar Virslīgas klubu FK Ventspils. Nepilnās divās sezonās Ventspils kluba sastāvā aizvadīja 37 spēles, gūstot astoņus vārtus un 2013. gada sezonā izcīnot Latvijas Virslīgas čempionu titulu. 2014. gada februārī kopā ar citu Latvijas futbolistu Ģirtu Karlsonu pievienojās Baltkrievijas klubam Grodņas "Neman". 2014. gada novembrī parakstīja līgumu ar Polijas Ekstraklasa klubu Bjalistokas "Jagiellonia". Polijas kluba sastāvā aizvadīja vairāk nekā 40 spēles un guva 3 vārtus. 2016. gada jūlijā pārcēlās uz Turcijas otrās spēcīgākās līgas klubu Giresunspor. 2017. gadā atgriezās Polijā un divas sezonas pārstāvēja Vroclavas "Śląsk". 2019. gada otrajā pusē spēlēja Latvijas Virslīgas klubā FK Spartaks Jūrmala. 2020. gada 9. janvārī pievienojās Ungārijas augstākās līgas klubam Kaposvári Rákóczi. Ungārijas komandā aizvadīja septiņas spēles. 2020. gada augustā parakstīja līgumu ar Somijas klubu KuPS. No 2021. gada janvāra līdz 2022. gada vidum pārstāvēja Kipras klubu Ahnas "Ethnikos". 2022. gada vasarā atgriezās Latvijā un pievienojās Virslīgas klubam FK Liepāja. 2010. gada 3. martā debitēja Latvijas izlasē, spēlē pret Angolu nomainot Vitāliju Astafjevu. Pirmos vārtus izlases labā guva 2017. gada 10. oktobrī FIFA Pasaules kausa kvalifikācijas spēlē pret Andoru. Izlasē aizvadījis 47 spēles, 2023. gada martā 34 gadu vecumā paziņoja par karjeras beigšanu izlasē. Latvijas čempions — 2 (2010., 2013.) Latvijas kausa ieguvējs — 1 (2013.) «Tarasovs pievienojas Rubinam Azerbaidžānā». sportacentrs.com. 2012. gada 15. februāris. Skatīts: 2016. gada 4. oktobrī. «"Ventspils" sastāvu papildina Dubra un Tarasovs». sportacentrs.com. 2012. gada 26. jūlijs. Skatīts: 2016. gada 4. oktobrī. «Lazdiņš pārbaudās Skotijā, Tarasovs un Karlsons paliks "Neman"». sportacentrs.com. 2014. gada 26. februāris. Skatīts: 2016. gada 4. oktobrī. «Tarasovam 1+2 gadu līgums ar poļu "Jagiellonia"». sportacentrs.com. 2014. gada 27. novembris. Skatīts: 2016. gada 4. oktobrī. «Tarasovs karjeru turpinās Turcijas otrajā spēcīgākajā līgā». sportacentrs.com. 2016. gada 14. jūlijs. Skatīts: 2016. gada 4. oktobrī. «Tarasovs no "Spartaka" pāriet uz Ungārijas čempionāta pastarīti». sportacentrs.com. 2020. gada 9. janvāris. Skatīts: 2020. gada 7. februārī. «Tarasovs karjeru turpinās Somijas čempionē 'KuPS'». delfi.lv. 2020. gada 13. augusts. Skatīts: 2020. gada 29. augustā. «Pārmaiņu vēji iepūš "Liepājā" arī izlases spēlētāju Tarasovu». sportacentrs.com. 2022. gada 30. jūnijs. Skatīts: 2022. gada 6. jūlijā. «Latvijas izlasei neizšķirts Angolā». sportacentrs.com. 2010. gada 3. marts. Skatīts: 2016. gada 4. oktobrī. «Latvija mājās grauj Andoru, noslēdzot neveiksmīgo PK kvalifikācijas ciklu». sportacentrs.com. 2017. gada 10. oktobris. Skatīts: 2017. gada 11. novembrī. «47 spēles aizvadījušais Tarasovs noslēdz karjeru Latvijas izlasē». Sportacentrs.com (latviešu). 2023-03-15. Skatīts: 2023-03-15. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) 90minut.pl profils (poliski)