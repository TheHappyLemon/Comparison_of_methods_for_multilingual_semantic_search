Frīziskās valodas ir indoeiropiešu saimes ģermāņu apakšgrupas rietumu atzara valodas. Frīziskajās valodās runā frīzu etniskā grupa, kas dzīvo pie Ziemeļjūras Nīderlandes ziemeļos un Vācijas ziemeļrietumos. Tiek lēsts, ka šajās valodās runā aptuveni pusmiljons cilvēku. Valodnieki uzskata, ka frīzisko valodu tuvākā radniecīgā valoda ir skotu valoda, lai gan abu šo valodu grupu runājošie cilvēki nav cieši saistīti. Frīziski runājošie cilvēki ir cieši saistīti ar nīderlandiešu valodā runājošajiem, tādēļ valodā ir atrodami daudzi aizguvumi no nīderlandiešiem. Pie frīziskajām valodām pieder rietumfrīzu valoda, Saterlandes frīzu valoda un ziemeļfrīzu valoda.