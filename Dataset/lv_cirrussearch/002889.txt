Eduards Andersons (dzimis 1914. gada 1. aprīlī, miris 1985. gada 29. novembrī Rīgā) bija latviešu basketbolists, spēlējis aizsarga pozīcijā, bija Latvijas basketbola izlases dalībnieks. Četrkārtējs Latvijas čempions sporta biedrības "Universitātes sports" basketbola komandas sastāvā (1934—1937). "Universitātes sportā" spēlējis no 1930. gada (pirmajā komandā — 1933. gada). Latvijas basketbola izlases sastāvā aizvadījis 16 spēles. Pirmais Eiropas čempions 1935. gadā. Piedalījies 1936. gada Vasaras Olimpisko spēļu turnīrā un ieguvis 6. vietu 1937. gada Eiropas čempionātā, kas norisinājās Latvijā. Vispasaules studentu spēlēs izcīnījis zeltu 1935. un 1937. gadā, kā arī sudrabu 1933. gadā. Absolvējis Rīgas pilsētas 1. ģimnāziju. 1932. gadā uzsācis studijas Latvijas Universitātes Juridiskajā fakultātē. 1938. gadā E. Andersons kļuva par Latvijas Universitātes Prezidija Konventa sporta vadītāju. Laikā no 1943. līdz 1944. gadam bijis Basketbola savienības priekšsēdētājs. Laikā no 1945. līdz 1956. gadam atradies izsūtījumā Sibīrijā. Pēc tam sācis strādāt Tramvaju un trolejbusu pārvaldē. Guntis Keisels. Latvijas basketbola vēsture. Jumava, 1998. 293.—294. lpp. ISBN 9984-05-187-0. Guntis Keisels. Latvijas basketbola vēsture. Jumava, 1998. 222. lpp. ISBN 9984-05-187-0. Latvijas enciklopēdija. 1. sējums. Rīga : Valērija Belokoņa izdevniecība. 2002. 213. lpp. ISBN 9984-9482-1-8. http://www.archiv.org.lv/studenti/index.php?id=1&kods=1&rinda=0&uzvards=Andersons&vards=Eduards&dzimg=&dzim=&fakultate=&matrikula=&lieta=&gads=&apraksts= Olympedia profils (angliski) LOK profils Basketball Reference spēlētāja(-s) profils (angliski)