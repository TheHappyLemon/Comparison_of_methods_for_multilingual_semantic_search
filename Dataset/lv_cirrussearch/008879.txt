Jarko Immonens (somu: Jarkko Immonen; dzimis 1982. gada 19. aprīlī Rantasalmi, Somijā) ir profesionāls somu hokejists, spēlē centra uzbrucēja pozīcijā, Somijas hokeja izlases dalībnieks. Pašlaik (2017) pārstāv Šveices hokeja līgas klubu EV Zug. 2002. gada NHL draftā viņu izraudzījās Toronto "Maple Leafs" astotajā kārtā ar kopējo 254. kārtas numuru. Karjeru uzsācis Somijā, kur spēlējis dažādu līgu klubos, tai skaitā SM līgā. Divas sezonas aizvadījis NHL Ņujorkas "Rangers" un tā AHL fārmkluba Hārtfordas "Wolf Pack" klubu sastāvos (2005.—2006.; 2006.—2007.). Kopš 2009.—2010. gada pārstāv KHL klubu Kazaņas "Ak Bars", kā sastāvā jau pirmajā sezonā izcīnīja Gagarina kausu. "Ak Bars" rindās Immonens spēlēja līdz pat 2012.—13. gada sezonas izskaņai, kad pārcēlās uz Ņižņijnovgorodas "Torpedo". Somijas izlasē ir spēlējis 2009., 2010., 2011. un 2014. gada Pasaules čempionātos, kā arī 2010. un 2014. gada ziemas olimpiskajās spēlēs, kurās Somijas izlase izcīnīja bronzas medaļu. 2011. gada Pasaules čempionātā Somijas izlases sastāvā viņš izcīnīja zelta medaļu, kā arī kļuva par turnīra rezultatīvāko spēlētāju. Somija morāli sagrauj Zviedriju un triumfē pēc 16 gadu pārtraukuma, sportacentrs.com Rezultatīvākais – Imonens, Latvijai labākais vairākums, sportacentrs.com Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)