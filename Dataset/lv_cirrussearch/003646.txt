Kriss Holts (angļu: Chris Holt; dzimis 1985. gada 5. jūnijā Vankūverā, Britu Kolumbijā, Kanādā) ir bijušais ASV hokejists, vārtsargs. Karjeras laikā aizvadījis divas spēles Nacionālajā hokeja līgā, trīs sezonas aizvadījis Kontinentālajā hokeja līgā. Profesionāļa karjeru sāka 2005. gadā, bet jau iepriekš - 2003. gada NHL draftā viņu izraudzījās Ņujorkas "Rangers" ar kopējo 180. kārtas numuru. Ir spēlējis NHL klubu Otavas "Senators", Ņujorkas "Rangers" un Sentluisas "Blues", AHL kluba Binghemtonas "Senators" (Otavas "Senators" fārmklubs) sastāvos. 2010. gada jūnijā viņš parakstīja līgumu ar KHL klubu Rīgas "Dinamo" uz divām sezonām. Holts piedalījās arī 2012 gada KHL Zvaigžņu spēlē. 2012.—13. gada KHL sezonu hokejists uzsāka Jekaterinburgas "Avtomobilist" sastāvā, taču janvārī tika aizmainīts uz Doneckas "Donbass" rindām. 2013.—14. gada sezonu hokejists aizvadīja Doneckas "Donbass" rindās. Vasarā klubs pameta KHL, savukārt Holts pievienojās Itālijas hokeja līgas klubam Ritten/Renon. Sezonas gaitā vārtsargs pārcēlās uz Austrijas hokeja līgas klubu Znojmo "Orli". 2015.—16. gada sezonā spēlēja Lielbritānijas hokeja līgā, pēc sezonas beigām paziņojot par karjeras beigšanu. «DINAMO sastāvu papildina Kriss Holts». Dynamo Riga. 2010. gada 18. jūnijs. Arhivēts no oriģināla, laiks: 2010-06-21. Skatīts: 2010-06-18. Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski) KHL profils (angliski)