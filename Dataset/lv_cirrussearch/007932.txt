Bleika Laivlija (angļu: Blake Lively; dzimusi 1987. gada 25. augustā Losandželosā, Kalifornijas štatā, ASV) ir amerikāņu aktrise un modele. Viņa vislabāk pazīstama kā galvenās lomas izpildītāja seriālā "Intrigante". Seriālā filmējas kopš 2007. gada. Tāpat filmējusies dažādās filmās, tai skaitā "Pieņemti" (2006), "Ceļojošo bikšu māsība" (2005), "Pipas Lī privātā dzīve" (2009), "Zaļais lukturis" (2011), "Adelainas gadi" (2015). Attēlojusi lomas Bena Afleka filmā "Pilsēta" (2010) un Vudija Allena filmā "Smalkās aprindas" (2016). Par filmēšanos dažādās filmās un seriālos bijusi nominēta dažādām balvām, kā arī vairākas no tām ir saņēmusi. Kopš 2012. gada 9. septembra Laivlija ir precējusies ar Raienu Reinoldsu, ar kuru pirms kāzām viņa bija attiecībās 11 mēnešus. Pārim ir četras meitas. Vikikrātuvē par šo tēmu ir pieejami multivides faili. Skatīt: Bleika Laivlija. IMDb profils (angliski) AllMovie profils (angliski) Box Office Mojo profils (angliski)