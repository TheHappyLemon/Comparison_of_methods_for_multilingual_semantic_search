Plauksta (latīņu: manus) ir daļa no augšējās brīvās ekstremitātes. To nereti dēvē arī par roku, lai gan roku veido ne tikai plauksta, bet arī augšdelms un apakšdelms. Plauksta nodrošina ķermeņu satveršanas funkciju. Plauksta ir ne tikai cilvēkiem, bet arī pērtiķiem. Plaukstu veido plaukstas locītava, plaukstas pamatne, delna un pirksti, savukārt tie sastāv no plaukstas locītavas (articulatio radiocarpea), plaukstas pamatnes kauliem (carpus), delnas kauliem (metacarpus) un falangām (phalanges).