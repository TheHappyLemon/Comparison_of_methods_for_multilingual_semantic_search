Polijas Republikas Pašaizsardzība (Samoobrona Rzeczypospolitej Polskiej, SO vai SRP) - politiska partija un arodbiedrība Polijā. 1992.gadā dibināja bankrotējis fermeris Andžejs Lepers, kurš arī pašlaik (2006.g) ir partijas harizmātisks līderis. 2006.gadā daļēji atbalsta konservatīvo Likuma un taisnības vadīto mazākuma valdību, paši tajā nedarbojoties. Pēc būtības antikapitālistiska partija, kura ir par valsts paternālismu, sevišķi lauksaimniecībā. Naidīgi noskaņota pret ārvalstu investīcijām. Eiroskeptiska partija. Partijas sociālā bāze ir lauku iedzīvotāji. Pazīstama ar skaļām akcijām gan ārpus parlamenta (lielāko Polijas ceļu bloķēšana 2000.g), gan parlamentā (savu skaļruņu izmantošana, valdības apvainošana kontaktos ar Taleban utt.).