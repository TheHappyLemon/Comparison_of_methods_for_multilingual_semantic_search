Daglass Roberts Tomass Patinsons (angļu: Douglas Robert Thomas Pattinson ; dzimis 1986. gada 13. maijā) ir angļu aktieris, modelis un mūziķis, kas labāk pazīstams ar Edvarda Kalena lomu "Krēslas" sāgā un Sedrika Digorija lomu filmā "Harijs Poters un Uguns biķeris". Roberts dzimis Londonā, Anglijā. Viņa māte Klēra strādāja modeļu aģentūrā, bet tēvs Ričards importēja antīkus ASV auto. Vēlāk viņš nokļuva amatieru teātrī, kur uzsāka savas aktiera gaitas. Roberts piesaistīja Tess of the D’Urbervilles aģenta uzmanību un sāka pretendēt uz profesionālākām lomām. Patinsonam ir divas vecākas māsas, dziedātāja Lizija Patinsone un Viktorija Patinsone. 12 gadu vecumā Patinsons sāka modeļa karjeru, tomēr pēc četriem gadiem to nācās pamest. Darba trūkumā viņš vainoja savas vīrišķības parādīšanos. Kādā intervijā viņš atzina: ”Kad sāku modeļa darbu, es biju garš un izskatījos pēc meitenes. Tāpēc man bija daudz darba piedāvājumu, jo tolaik būt tādam bija stilīgi. Tad, pēc manām domām, es kļuvu pārāk vīrišķīgs un neviens man nepiedāvāja darbu. Man bija visneveiksmīgākā modeļa karjera.” Roberts ir parādījies Haccket’s Autumn 2007 kolekcijas reklāmā. Patinsonam ir bijušas nelielas lomas televīzijas filmās ”Ring of the Nibelungs” un ”Vanity Fair”, tomēr vēlāk ainas ar viņa piedalīšanos tika izgrieztas un tās ir redzamas tikai DVD izdevumos. 2005. gadā Roberts tika pie Sedrika Digorija lomas filmā "Harijs Poters un Uguns biķeris". Žurnāls The Times par šo lomu Robertu nodēvēja par Britu nākotnes zvaigzni. (angļu: British Star of Tomorrow). Viņš vairākkārt ir ticis nosaukts par nākamo Džūdu Lo. Roberts ir attēlojis Edvardu Kalenu filmā "Krēsla", kas balstīta uz Stefanijas Meieres tāda paša nosaukuma noveles. Saskaņā ar žurnālu TV Guide, Patinsons bija norūpējies par Edvarda Kalena lomu, jo uzskatīja, ka nebūs spējīgs attēlot perfektumu, kas tiek gaidīts no tēla. Patinsons ir attēlojis Edvarda Kalena lomu arī nākamajās filmas daļās "The Twilight Saga: New Moon" un "The Twilight Saga: Eclipse". Galvenās lomas Roberts spēlējis filmās ”Little Ashes”, kurā viņa attēlotais varonis ir Salvadors Dalī, britu komēdijā ”How To Be” un īsfilmā ”The Summer House”. 2009. gada 10. novembrī Revolver Entertainment izdeva DVD ar nosaukumu Robsessed, kas ir dokumentālā filma, kura stāsta par Patinsona dzīvi un popularitāti. 2010. gadā Patinsons producēja un piedalījās filmā ”Remember Me”. Patinsons spēlē ģitāru un klavieres, kā arī pats sacer mūziku. Viņš ir iedziedājis divas dziesmas "Krēslas" skaņas celiņā — ”Never Think”, kuras līdzautors ir arī pats Roberts, un ”Let Me Sign”. Viņš ir iedziedājis trīs dziesmas arī filmas ”How To Be” skaņas celiņā. 2010. gadā, kā arī viņš ir atbildīgs par ģitāru Death Grips dziesmā "Birds". Roberts saņēma balvu kā Holivudas visietekmīgākais negaidītais mūziķis. Žurnāls People 2008. un 2009. gadā atzina Robertu par ”Seksīgāko dzīvo vīrieti”, tādu pašu titulu Roberts izpelnījās arī žurnāla Glamour aptaujā. Žurnāli GQ un Glamour atzina Robertu par 2010. gada labāk ģērbto vīrieti.Vanity Fair Patinsonu ierindoja ”Top Hollywood Earners of 2009” (Holivudas pelnošākās zvaigznes 2009) topā ar 18 miljonu dolāru lieliem ieņēmumiem. Laikraksts Time Robertu ierindoja 100 pasaules ietekmīgāko cilvēku topā. Strauji augošās popularitātes dēļ Roberta Patinsona vaska figūra tika izstādīta Tiso kundzes muzeju kolekcijās Londonā un Ņujorkā. Roberts ir piedalījies Haiti zemestrīcē cietušo palīdzībai veltītajā akcijā. Robert Pattinson : People.com A Night Out With - Robert Pattinson - Home by Daybreak - NYTimes.com «Robert Pattinson Interview on Twilight - Robert Pattinson Talks Twilight and Edward Cullen». Arhivēts no oriģināla, laiks: 2008. gada 18. decembrī. Skatīts: 2009. gada 11. februārī. «Robert Pattinson, By Isabelle Adams: HarperCollins Children's Books». Arhivēts no oriģināla, laiks: 2009. gada 28. aprīlī. Skatīts: 2010. gada 22. augustā. Twighlight star Robert Pattinson reveals his shy side - the Glaswegian «Why Robert Pattinson’s Modeling Career Failed - The Cut». Arhivēts no oriģināla, laiks: 2012. gada 17. jūnijā. Skatīts: 2010. gada 17. jūnijā. Almost famous — Times Online «Potter star 'next Jude Law'». Arhivēts no oriģināla, laiks: 2009. gada 23. decembrī. Skatīts: 2009. gada 19. novembrī. «Before the Spotlight, Twilight's Robert Pattinson Was Intimidated by "Perfect" Role - Movie News». Arhivēts no oriģināla, laiks: 2009. gada 22. janvārī. Skatīts: 2008. gada 26. novembrī. «2008's Sexiest Men Alive - ROBERT PATTINSON - Sexiest Man Alive, Sexiest Man Alive, People. com Franchises, RolesClass : People.com». Arhivēts no oriģināla, laiks: 2016. gada 5. martā. Skatīts: 2010. gada 17. jūnijā. GQ Magazine Names Robert Pattinson ‘Best Dressed Man’ For 2010 at The Insider[novecojusi saite] «Robert Pattinson - The 2010 TIME 100 - TIME». Arhivēts no oriģināla, laiks: 2013. gada 17. augustā. Skatīts: 2010. gada 17. jūnijā. «Hollywood’s hottest leading man Robert Pattinson to take starring role at Madame Tussauds London». Arhivēts no oriģināla, laiks: 2010. gada 8. maijā. Skatīts: 2010. gada 17. jūnijā. IMDb profils (angliski) AllMovie profils (angliski) Box Office Mojo profils (angliski)