Pilsrundāle (arī Rundāle) ir apdzīvota vieta Zemgalē, Bauskas novadā. Rundāles pagasta centrs. Atrodas pie Bērsteles ietekas Īslīcē dienvidos no autoceļa P103. Vēstures avotos Rundāle pirmo reizi esot minēta 1280. gadā, kad Livonijas ordeņa mestrs Konrāds pēc Upmales zemes dalīšanas piešķīris bruņiniekam Rūvenam zemes lēni, kas vēlāk nodēvēts par Rūventāli (Ruhenthal). 1505. gadā Livonijas mestra Valtera fon Pletenberga brālis Johans pārdeva Rundāles muižu pārdeva Grothusiem, senākā muiža kungu māja atradusies Īslīces upītes krastā. 1681. gadā Grothusi šo īpašumu pārdeva. Hercogienes Annas valdīšanas laikā Rundāles muižu ieguva Ernsts Johans Bīrons. Rundāles hercoga pils metu izstrādāja Pēterburgas galma arhitekts Bartolomeo Rastrelli, viņa klātbūtnē 1736. gadā tika ielikts pils pamatakmens. Līdz 1740. gadam šeit tika uzcelta Rundāles pils, kas bija iecerēta kā Kurzemes hercoga Ernsta Johana Bīrona vasaras rezidence. Pilsrundālē atrodas pagasta administrācija, vidusskola, bērnudārzs, bibliotēka, pasts, aptieka, viesnīca "Baltā māja". Apskates objekti ir Rundāles pils, ūdensdzirnavas, retro auto kolekcija. Esošajās robežās, pēc CSP un OSP datiem. «Vietvārdu datubāze: Informācija par Pilsrundāli». Latvijas Ģeotelpiskās informācijas aģentūra. «Informācija par objektu: Pilsrundāle». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2018. gada 15. martā. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP