Dzenbudisms ir Mahājānas budisma virziens, kas ir radies un attīstījies Ķīnā un saistīts ar mūku Bodhidharma. Vārds "dzen" cēlies no sanskrita (dhyāna: koncentrācija, meditācija) un tad no ķīniešu vārda čaņ (ķīniešu: 禅, Chán) japāņu valodas aizguvuma. Latviešu valodā dažkārt lieto arī tiešo ķīniešu valodas aizguvumu "čaņbudisms". Rietumos lietotā dzenbudisma terminoloģija tradicionāli ņemta no japāņu valodas. Dzenbudisms ir darmas mācības paveids, kas uzsver iespēju sasniegt apskaidrību vienas dzīves laikā gan meditācijas, gan pēkšņas apskaidrības ceļā. Prakse ietver sēdošu dzadzen meditāciju (jap. dzadzen - 座禅), sūtras skaitīšanu un koanu mācības. 12.-13. gs. dzenbudisms ieviesās Japānā un ir saistīts ar mūka Dogena Zendži nopelniem. Dzen vēstures autoritāte Daisets Teitaro Sudzuki (angliski: Daisetz Teitaro Suzuki) savā klasiskā pētījumā "Dzen un Japānas kultūra" apraksta dzen ietekmi uz bušido, haiku, tējas ceremoniju un dabas mīlestību. Rakstīts, ka otrā pasaules kara laikā Japānas mūku hierarhija atbalstīja militārismu. Sojens Šaku, Japānas dzenbudistu abats un Rindzai skolas meistars bija pirmais dzen skolotājs, kas mācīja ASV. Pēc otrā pasaules kara amerikāņu mūks Filips Kaplo uzrakstīja rietumu dzen klasiku, grāmatu "Trīs Dzen Pīlāri", kas tulkota 12 valodās. Rakusu priekšauts apliecina, ka budists ir pieņēmis patvērumu Trīs dārgumos. Rīgas Dzen centra dibināšana ir korejieša mūka un dzen meistara Suns Sans (korejiešu: 숭산) Kwan Um Zen organizācijas nopelns.[nepieciešama atsauce] Šinrjū Sudzuki, Prāts, iesācēja prāts - Zvaigzne ABC, ISBN 978-9934-0-2820-5 Džeks Keruaks, Dharmas blandoņas - AGB:Rīga, 2005 Roberts Pirsigs, Dzens un motociklu tehniskās apkopes māksla: 2005 The Zen Teaching of Bodhidharma, Red Pine, ISBN 978-0-86547-399-7 Dzenbudisms ("EU vēsture") (latviski) [1] Arhivēts 2012. gada 5. jūnijā, Wayback Machine vietnē. čaņbudisms http://www.vesture.eu/index.php Dzen Taking the Path of Zen, Robert Aitken, ISBN 978-0-86547-080-4 Zen and Japanese Culture, Daisetz T. Suzuki, ISBN 1-56731-124-5 Zen At War, Brian Victoria, ISBN 0-8348-0405-0 How the Swans Came to the Lake, Rick Fields, ISBN 0-87773-631-6 Roshi Philip Kapleau, The Three Pillars of Zen, ISBN 978-0-385-26093-0 Sudzuki grāmatas priekšvārds (latviski) The Zen Site Rīgas Dzen centrs