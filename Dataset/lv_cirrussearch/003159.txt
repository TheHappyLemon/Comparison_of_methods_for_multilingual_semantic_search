Ligue 1 ir Francijas augstākā profesionālā futbola līga. Kopā ar Ligue 2 tā veido Ligue de Football Professionnel. Kopš 2003. gada tajā piedalās 18 klubi, un pēdējo divu vietu ieguvēji izkrīt uz Ligue 2, bet to vietu ieņem 2. līgas divas labākās komandas. Savukārt 16. vietas ieguvēji piedalās pārspēlēs par palikšanu Ligue 1 ar Ligue 2 play-off uzvarētājiem. Sezona sākas augustā un noslēdzas maijā, katrai komandai izspēlējot 34 spēles (kopskaitā 306 spēles). Vairums spēļu notiek sestdienās un svētdienās, dažas tiek izspēlētas arī darbadienu vakaros. Nedēļu pirms Ziemassvētkiem sākas pārtraukums, kurš turpinās līdz janvāra otrajai nedēļai. Ligue 1 ir viena no spēcīgākajām nacionālajām līgām Eiropā, šobrīd (2023) pēc UEFA koeficienta ieņemot piekto vietu aiz Spānijas La Liga, Anglijas Premjerlīgas, Vācijas Bundeslīgas un Itālijas A sērijas. Līgas oficiālais nosaukums kopš 2020. gada sponsorēšanas nolūkā ir Ligue 1 Uber Eats. No 2002. līdz 2008. gadam tās nosaukums bija Ligue 1 Orange, bet no 2017. līdz 2020. gadam — Ligue 1 Conforama. Treknrakstā izceltas komandas, kas 1. līgā spēlē 2022.—2023. gada sezonā. «France - List of Champions» (angļu). RSSSF. Skatīts: 2020. gada 21. augustā. Vikikrātuvē par šo tēmu ir pieejami multivides faili. Skatīt: Francijas futbola 1. līga. Oficiālā tīmekļa vietne