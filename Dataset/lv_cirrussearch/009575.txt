Brendans Morisons (angļu: Brendan Morrison; dzimis 1975. gada 15. augustā Pitmīdousā, Kanādā) ir bijušais kanādiešu hokejists, centra uzbrucējs. Karjeras laikā aizvadījis 934 spēles Nacionālajā hokeja līgā, tajās atzīmējoties ar 601 rezultativitātes punktu. Kanādas hokeja izlases rindās kļuvis par 2004. gada Pasaules čempionu. 1993. gada NHL draftā viņu Ņūdžersijas "Devils" izraudzījās ar kopējo 39. kārtas numuru. Pēc draftēšanas viņš spēlēja NCAA līgas "Wolverines" komandas sastāvā. NHL debitējis 1997.—1998. gada sezonā, "Devils" sastāvā spēlējis 2 sezonas. 2000. gada martā tika aizmainīts uz Vankūveras "Canucks", kā sastāvā aizvadījis septiņas sezonas. Lokauta laikā viņš spēlēja Zviedrijas Elites līgas kluba Linköpings HC sastāvā. Kopš 2008. gada pārstāvējis Anahaimas "Ducks", Dalasas "Stars", Vašingtonas "Capitals" klubus un 2010. gada martā pievienojies Kalgari "Flames". 2011.—12. gada sezonas gaitā aizmainīts uz Čikāgas "Blackhawks", pēc sezonas beigām noslēdzot karjeru. Kanādas izlases sastāvā startējis trijos Pasaules čempionātos, 2004. gadā izcīnījis zeltu un 2005. gadā sudrabu. Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski)