1952. gada vasaras olimpiskās spēles bija piecpadsmitās vasaras olimpiskās spēles. Tās no 1952. gada 19. jūlija līdz 3. augustam notika Somijas galvaspilsētā Helsinkos. Oficiāli spēles atklāja Somijas prezidents Juho Kusti Pāsikivi. Helsinkiem bija jāorganizē jau 1940. gada vasaras olimpiskās spēles, kuras tika atceltas Otrā pasaules kara dēļ. Helsinku olimpiskajās spēlēs piedalījās 69 valstis, kuras pārstāvēja 4955 sportisti. Kopumā tika sadalīti 149 medaļu komplekti 17 sporta veidos. Helsinki par 15. vasaras olimpisko spēļu mājvietu tika izvēlēta 1947. gada 21. jūnijā Starptautiskās Olimpiskās komitejas sesijas laikā Stokholmā, Zviedrijā. Helsinki par spēļu rīkošanas tiesībām apsteidza Čikāgu, Detroitu, Mineapolisu, Filadelfiju, Amsterdamu un Losandželosu. Pamatraksts: 1952. gada vasaras olimpisko spēļu medaļu tabula Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi SOK jumtalapa par Helsinku olimpiskajām spēlēm (angliski) Sports-Reference profils (angliski)