Donalds Francišeks Tusks (poļu: Donald Franciszek Tusk; dzimis 1957. gada 22. aprīlī) ir Polijas politiķis, labējās, Sejmā lielākās partijas "Pilsoņu platforma" līderis, Polijas premjerministrs no 2007. līdz 2014. gadam un kopš 2023. gada 13. decembra. Dzimis 1957. gadā kašūbu izcelsmes ģimenē, studēja vēsturi Gdaņskas universitātē. Viens no trijiem galvenajiem labējās partijas "Pilsoņu platforma" dibinātājiem 2001. gadā. Pirms tam bijis labējo partiju "Liberāli demokrātiskais kongress" (Kongres Liberalno-Demokratyczny) un "Brīvības ūnija" (Unia Wolności) biedrs. No 2001. līdz 2005. gadam bija viens no Sejma vicespīkeriem. 2005. gada prezidenta vēlēšanās otrajā kārtā zaudēja Leham Kačiņskim. 2014. gada 30. augustā ievēlēts par Eiropadomes prezidentu. Polijas premjerministrs Donalds Tusks izraudzīts Eiropadomes prezidenta amatam, nra.lv, 2014-08-30 (latviski) Vikikrātuvē par šo tēmu ir pieejami multivides faili. Skatīt: Donalds Tusks. Encyclopædia Britannica raksts (angliski) Brockhaus Enzyklopädie raksts (vāciski) Polijas Ministru padomes prezidenta mājaslapa (poliski), (angliski)