Gijoms Apolinērs (franču: Guillaume Apollinaire, dzimis 1880. gada 26. augustā, miris 1918. gada 9. novembrī) bija poļu izcelsmes franču dzejnieks, dramaturgs, rakstnieks un mākslas kritiķis. Dzimis kā Vilhelms Alberts Vlodzimežs Apolinārijs Kostrovickis (poļu: Wilhelm Albert Włodzimierz Apolinary Kostrowicki) 1880. gadā Romā, viņa māte Angelika Kostrovicka bija cēlusies no Navahrudakas, tēvs nezināms. 1899. gadā viņš pārcēlās uz dzīvi Parīzi, kur franciskoja savu vārdu uz Gijoms Apolinērs. Sadarbojās un pazina Pablo Pikaso, Ģertrūdi Stainu, Maksu Žakobu, Andrē Bretonu, Andrē Derēnu, Blēzu Sandrāru, Žanu Kokto, Eriku Satī, Osipu Zadkinu, Marku Šagālu, Marselu Dišānu un citus. Pirmā pasaules kara laikā guva smagu galvas ievainojumu. Miris spāņu gripas epidēmijas laikā. Apolinērs ir vārda sirreālisms autors un tiek uzskatīts par vienu no šī mākslas virziena literatūras aizsācējiem, šajā ziņā īpaši jāmin 1917. gada luga "Tirēsija krūtis" (Les Mamelles de Tirésias). Apolinērs pazīstams arī ar savu 1913. gadā izdoto dzejoļu krājumu “Spirti” (Alcools), kas 1999. gadā laikraksta "Le Monde" veiktajā aptaujā "100 gadsimta grāmatas" ierindots 17. vietā. «Gijoms Apolinērs». satori.lv. Arhivēts no oriģināla, laiks: 2010. gada 23. martā. Skatīts: 2016. gada 25. jūnijā. Vikikrātuvē par šo tēmu ir pieejami multivides faili. Skatīt: Gijoms Apolinērs. Apolinēram veltīta mājaslapa (franciski) Apolinēra darbi Project Gutenberg (franciski)