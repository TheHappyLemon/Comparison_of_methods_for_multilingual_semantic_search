Mati ir tieva, elastīga struktūra, kas atrodas uz zīdītāju ādas. Matu kopumu, kas atrodas uz ķermeņa, dēvē par apmatojumu, savukārt dzīvniekiem dažreiz dēvē arī par spalvu vai kažoku. Tieši apmatojums ir viena no īpašībām, ar kuru zīdītāji atšķiras no citām dzīvnieku klasēm. Kukaiņiem uz ķermeņa danielam arī ir mazs matiņš, bet tiem ir pavisam cita veida struktūra. Savukārt augu matiņus sauc par trihomām. Ikdienā ar terminu "mati" saprot tikai apmatojumu, kas atrodas cilvēkam uz galvas. Mati ir pārragojušies īstās ādas veidojumi, kas aug visu mūžu. Mati veidojas no matu saknes un to sastāvā ir līdz 90% keratīna. Cilvēka skalpu klāj matu folikuli — to ir vairāk par simts tūkstošiem un tajos no proteīniem tiek veidoti mati. Visvairāk folikulu ir blondu matu īpašniekiem, mazāk folikulu ir brunetiem, bet vismazāk rudu matu īpašniekiem. Cilvēkam piedzimstot, folikuli ir ļoti sīki un veido smalkos, zīdainos bērna matus, bet augšanas procesā — parasti ap 12 gadu vecumu, cilvēkam izveidojas pieaugušā mati. (latviski) Bioloģijas rokasgrāmata. Rīga : Apgāds Zvaigzne ABC. 1995. 284.. lpp. ISBN 5-405-01469-9. lpp. 284. Kā veidojas mūsu mati? Arhivēts 2011. gada 6. aprīlī, Wayback Machine vietnē. (latviski)