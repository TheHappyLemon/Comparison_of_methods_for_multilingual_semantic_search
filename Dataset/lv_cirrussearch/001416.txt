Kolonoka sabuļa ota, kas pazīstama arī ar nosaukumu sabuļa ota vai Sibīrijas caunu ota, ir ļoti kvalitatīva un smalka mākslinieku ota. Otai spalviņas iegūst no Sibīrijas kolonoka (Mustela sibirica) astes matojuma, nevis no sabuļa (Martes zibellina). Spalviņas ir sarkanbrūnā krāsā ar tumšākiem galiņiem. Mākslinieki, kas lieto šīs otas, apgalvo, ka otām piemīt īpaša izturība, stingrība, slaidums un elastīgums, salīdzinot ar citām dabīgā materiāla otām. Īpaši kvalitatīvas ir otas, kas pagatavotas no Sibīrijas kolonoka tēviņu ziemas kažoka astu spalvām. «Kolinsky Sable Art Brushes». Arhivēts no oriģināla, laiks: 2008. gada 12. decembrī. Skatīts: 2010. gada 28. februārī. «Martin/F. Weber Winter Harvest Kolinsky Brushes». Arhivēts no oriģināla, laiks: 2009. gada 7. janvārī. Skatīts: 2010. gada 28. februārī.