"Šreks" (angļu: Shrek) ir 2001. gada ASV datoranimācijas filma, kas uzņemta pēc 1990. gada Viljama Steiga grāmatas "Šreks!" (angļu: Shrek!). Filmas režisori ir Endrū Adamsons un Vikija Džensone. Galveno tēlu (Šreku) ierunājis Maiks Maierss. Ēzelīti ierunājis Edijs Mērfijs, bet princesi Fionu Kemerone Diasa. Filma saņēma Amerikas Kinoakadēmijas balvu kategorijā "Labākā animācijas filma" un BAFTA kino balvu kategorijā "Labākais adaptētais scenārijs". 2020. gadā ASV Kongresa bibliotēka iekļāva filmu Nacionālajā kino reģistrā. Lai nezaudētu savu purvu, miermīlīgajam cilvēkēdājam Šrekam ir jāizglābj princese Fiona, un jāatgādā tā lordam Fārkvardam, kas nodomājis viņu precēt. Šrekam palīgā uzrodas pļāpīgs ēzelītis. Atradis princesi, Šreks atklāj, ka viņa ir noburta, un katru nakti pārvēršas par tādu pašu cilvēkēdāju kā viņš. Šreks viņā iemīlas, bet Fionai jāprec lords Fārkvards. Rebecca Alter. «Shrek Has Been Inducted Into the National Film Registry». Vulture, 2020-12-14. Arhivēts no oriģināla, laiks: 2020. gada 14. decembris. Skatīts: 2020-12-14. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)