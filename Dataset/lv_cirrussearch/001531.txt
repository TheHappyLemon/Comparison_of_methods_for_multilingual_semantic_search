Šis raksts ir par polārpētnieku. Par citām jēdziena Bērds nozīmēm skatīt nozīmju atdalīšanas lapu. Ričards Īvlins Bērds (angļu: Richard Evelyn Byrd; dzimis 1888. gada 25. oktobrī Vinčestrā, Virdžīnijā, miris 1957. gada 11. martā Bostonā, Masačūsetsā) bija ASV virsnieks, aviators un polārpētnieks. Cēlies no prominentas Virdžīnijas dzimtas, kuras raduraksti stiepjas vēsturē līdz pirmajiem ieceļotājiem, ieskaitot leģendāro Pokahontu. Mācījies Virdžīnijas universitātē, 1912. gadā pārcēlies uz ASV Jūras spēku akadēmiju. Lidot iemācījies Pirmā pasaules kara laikā, dienot ASV Jūras spēkos. Izstrādājis vairākas unikālas metodikas lidaparātu navigācijai atklātā jūrā. 1926. gada 9. maijā Bērds kopā ar pilotu Floidu Benetu (Floyd Bennett) ar trīsmotoru lidmašīnu Fokker F-VII mēģināja no Špicbergenas aizlidot līdz Ziemeļpolam. Bērds pēc atgriešanās ziņoja par lidojuma veiksmīgu iznākumu, par ko pat saņēma valdības apbalvojumu. Vēlāk atklājās, ka lidojumu žurnālā veikti labojumi un līdz šai dienai Ziemeļpola sasniegšana tiek apstrīdēta. Tikai dažas dienas pēc Bērda mēģinājuma norvēģu—itāļu ekspedīcija ar dirižabli "Norge" Roalda Amundsena un Umberto Nobiles vadībā sekmīgi sasniedza polu. Laika posmā no 1928. līdz 1947. gadam Bērds vadīja četras ekspedīcijas uz Antarktīdu, kuru laikā deva lielu ieguldījumu kontinenta izpētē. Ekspedīciju bāzes nometnes tika organizētas Rosa šelfa ledāja malā polārstacijās Litlamerika. Pirmās ekspedīcijas (1928-1930) laikā Bērds kā pirmais veica lidojumu uz Dienvidpolu. Turpmāko ekspedīciju laikā tika atklāta un izpētīta Mērijas Bērdas Zeme, kā arī citi apgabali Rietumantarktīdā. 1946. - 1947. gadā Bērds jau kā ASV flotes admirālis vadīja operāciju Highjump, kas izcēlās ar līdz tam neredzētu mērogu - operācijā piedalījās vairāk kā 4000 cilvēku un 13 kara un civilo kuģu. Ar aerofotografēšanas palīdzību tika nokartēta lielākā daļa Antarktīdas piekrastes. Miris 1957. gadā, apglabāts Arlingtonas kapsētā, Virdžīnijā. «The North Pole Flight of Richard E. Byrd: An Overview of the Controversy». Polar Archival Program, Ohio State University. 2007. Arhivēts no oriģināla, laiks: 2007-10-13. Skatīts: 2007-07-14. «70South - information on Richard E. Byrd». 2007-10-25. Arhivēts no oriģināla, laiks: 2006-01-18. «Richard E. Byrd's 1926 Flight Towards the North Pole» (PDF). 2007-10-25. «To the Pole: The Diary and Notebook of Richard E. Byrd, 1925–1927». 2008-02-15. Arhivēts no oriģināla, laiks: 2016-04-01. «The Flight of the 'America' - 1927». 2007-10-25. «Richard E. Byrd 1888-1957». 2007-10-25. «Did Richard Byrd get to the North Pole in 1926?». 2007-10-25. Arhivēts no oriģināla, laiks: 2006-02-08. «A navigation expert's look at how Byrd's claim is one possible interpretation of his diary.». 2007-10-25. Arhivēts no oriģināla, laiks: 2009-09-16. «Alone Byrd's 1938 account of his 1934 winter at Advance Base». 2007-10-25. Arhivēts no oriģināla, laiks: 2010-12-01. «The Guided Missile Destroyer USS Richard E. Byrd (DDG-23)». 2007-10-25. Arhivēts no oriģināla, laiks: 2019-02-18. «Papers of Admiral Richard E. Byrd». 2007-10-25. Arhivēts no oriģināla, laiks: 2006-04-24. «The Byrd Polar Research Center at Ohio State University». 2007-10-25. Arhivēts no oriģināla, laiks: 2007-06-30.