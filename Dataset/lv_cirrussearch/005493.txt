Kosts Simitis (Κώστας Σημίτης/Costas Simitis; dzimis 1936. gada 23. jūnijā Pirejā) ir bijušais Grieķijas premjerministrs, Visgrieķijas Sociālistiskās kustības (PASOK) līderis (1996-2004). Dzimis ekonomikas pasniedzēja ģimenē. Studēja ekonomiku Marburgā un Londonas Ekonomikas skolā. 1965. gadā atgriezās Grieķijā. Pēc 1967. gada apvērsuma - emigrācijā Vācijā. Pēc militārā režīma krišanas 1974. gadā, Simitis bija viens no PASOK dibinātājiem. 1981. gadā kļuva par Grieķijas lauksaimniecības ministru. 1996. gadā tika ievēlēts par PASOK līderi un Grieķijas premjerministru. Simitis bija Grieķijas premjerministrs 8 gadus - visilgāko laiku modernās Grieķijas vēsturē. 2004. gadā atkāpās no PASOK priekšsēdētāja amata, tomēr tas neglāba PASOK no zaudējuma vēlēšanās un pašlaik (2006) PASOK ir opozīcijā. Simita valdības politika lielā mērā balstījās uz valsts investīciju programmām un ieguldījumiem infrastruktūrā, tomēr valdība tika kritizēta par tās neefektivitāti. 2001. gadā Simita valdības vadībā notika Grieķijas pāreja uz eiro. Simitis tika apsūdzēts statistikas datu sagrozīšanā, lai Grieķijas ekonomika atbilstu eiro ieviešanas kritērijiem. Vikikrātuvē par šo tēmu ir pieejami multivides faili. Skatīt: Kosts Simitis. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)