Skaties arī jēdzienu ar līdzīgu nosaukumu: Galisija. Galīcija (ukraiņu: Галичина (Halyčyna), poļu: Galicja, vācu: Galizien, krievu: Галиция (Gaļicija)) ir vēsturisks novads Austrumeiropā, kura kādreizējās teritorijās šobrīd atrodas Ukrainas Ivanofrankivskas apgabals, Ļvivas apgabals, Ternopiļas apgabals un Polijas Piekarpatu vojevodiste, kā arī lielākā daļa Mazpolijas vojevodistes. 19. gadsimtā un 20. gadsimtā Galīcijā bija spēcīgas nacionālās kustības. No 1140. līdz 1199. gadam Galīcijā pastāvēja Kijivas Krievzemē ietilpstošā Galīcijas kņazistē ar galvaspilsētu Galičā. 1199. gadā Galīcijas kņazisti apvienojot ar Volīnijas kņazisti, tika izveidota Galīcijas-Volīnijas kņaziste, kas 13. gadsimta otrajā pusē kļuva par karalisti. 1392. gadā Galīcijas-Volīnijas teritoriju savā starpā sadalīja Polijas un Lietuvas valdnieki. Pēc Pirmās Polijas dalīšanas (1772) Galīcijas teritorija nokļuva Hābsburgu monarhijas sastāvā esošās Galīcijas un Lodomērijas karalistes, vēlāk Austrijas impērijas un Austroungārijas sastāvā. Pēc Pirmās pasaules kara Galīcija tika iekļauta Polijā. 1939. gadā, pēc Polijas okupācijas, ko veica PSRS un Trešais reihs, Galīcijā kopā ar citiem tuvējiem rajoniem tika pievienota PSRS un ietilpa Ukrainas PSR sastāvā. Kara laikā Galīcijā notika savstarpējas cīņas starp ukraiņu un poļu nacionālistiem, kas izvērtās poļu civiliedzīvotāju iznīcināšanā no ukraiņu nacionālistu puses. Pēc Otrā pasaules kara beigām notika poļu izceļošana un izvešana no Ukrainas PSR uz Poliju un ukraiņu pārvietošanās no Polijas uz Ukrainu, bet vēlāk - Polijas drošības iestāžu rīkotās operācijas "Visla" ietvaros, gandrīz visi ukraiņi no Polijas sastāvā esošās Galīcijas daļas tika izsūtīti uz citiem Polijas apgabaliem. Galīcijas vēsturiskās teritorijas mūsdienu Ukrainas kartē. Galīcijas-Volīnijas karaļvalsts teritorija (1245-1349). Vikikrātuvē par šo tēmu ir pieejami multivides faili. Skatīt: Galīcija. Encyclopædia Britannica raksts (angliski) Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Ebreju enciklopēdijas Austrumeiropā raksts (angliski) Austrumeiropas enciklopēdijas raksts (vāciski) Galīcijas vēsturei veltīta mājaslapa Arhivēts 2006. gada 24. aprīlī, Wayback Machine vietnē. (angliski)