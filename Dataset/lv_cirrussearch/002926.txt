Dienvidslāvijas kari (1991.—2001.) bija virkne militāru konfliktu, kuru rezultātā sabruka Dienvidslāvija un izveidojās Bosnija un Hercegovina, Horvātija, Maķedonijas Republika, Serbija un Melnkalne un Slovēnija. Ar bojāgājušo skaitu ap 300 000 un miljoniem bēgļu, pilnīgi izpostītiem valstu rajoniem un pilsētām, tas ir otrais lielākais militārais konflikts Eiropā kopš 2.pasaules kara. Šos karus raksturo nikni etniski konflikti, kuri iezīmējās ar kultūras un fizisko genocīdu, etniskajām tīrīšanām, kara noziegumiem, kā arī ārvalstu nespēju vai negribēšanu apturēt asinsizliešanu.