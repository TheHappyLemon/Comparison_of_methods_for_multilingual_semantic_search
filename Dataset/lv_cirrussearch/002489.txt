Male (maldīviešu: މާލެ, izrunā: /məːle/) ir Maldīvijas galvaspilsēta. Tā ir arī visapdzīvotākā Maldīvijas pilsēta. Male atrodas uz četrām salām Kāfu atolā, kas ir viena no Maldīvijas administratīvajām vienībām. Lielākā no tām ir Male sala, kur dzīvo 92 tūkstoši no 103 tūkstošiem iedzīvotāju. Pārējās trīs salas ir Vilimale, Hulhumale (šai salā atrodas starptautiskā lidosta) un Hulhule. Male ilgstoši ir bijusi lielākā apdzīvotā vieta Maldīvijā, tādēļ 1965. gadā, kad Maldīvija ieguva neatkarību no Apvienotās Karalistes, tā tika izvēlēta par valsts galvaspilsētu. 1988. gada novembrī iebrucēji no Šrilankas centās iebrukt pilsētā un gāzt Maldīvijas valdību. Kad Malē ieradās papildspēki no Indijas, iebrucēji bija spiesti paņemt ķīlniekus un mukt no salas ar zagtām laivām. Tomēr Indijas flotei izdevās viņus sagūstīt. «TABLE PP 9: TOTAL MALDIVIAN POPULATION BY SEX AND LOCALITY (ATOLLS), 2014». Statistics Maldives. National Bureau of Statistics. Skatīts: 2015-05-23. Vikikrātuvē par šo tēmu ir pieejami multivides faili. Skatīt: Male. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)