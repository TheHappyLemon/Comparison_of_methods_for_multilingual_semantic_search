Ludza (arī Iļža; krievu: Лжа) ir upe Latvijā un Krievijā. Iztek no Lielā Ludzas ezera, tek pa Mudavas zemieni. 27 km garumā Ludza ir Latvijas un Krievijas robežupe. Latvijas teritorijā un pa robežu upes gultne lielākoties regulēta (taisnota); pie Felicianovas ierīkota ūdenskrātuve. Ietek Utrojā (Rītupē) pie Goļņevas. Lielākās pietekas ir Čodarānu upe (26 km, kreisā), Iņņica (25 km, labā); vairāk kā 25 nelielas pietekas. Lielākās apdzīvotās vietas krastos ir Felicianova, Cibla, Goliševa (Latvijā) un Borousi (Krievijā). «Informācija par objektu: Ludza». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2017. gada 12. februārī. Latvijas daba. Rīga : Preses nams.