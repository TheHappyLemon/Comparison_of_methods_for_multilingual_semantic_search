Isnaudas pagasts ir viena no Ludzas novada administratīvajām teritorijām. Robežojas ar sava novada Ludzas pilsētu un Cirmas, Pureņu, Nukšas, Pildas, Nirzas, Briģu, Ciblas un Zvirgzdenes pagastiem. Upes: Istalsna, Kiudolica, Pilda. Ezeri: Čortovkas ezers, Istalsnas ezers, Oču ezers, Rauzu ezers, Zeiļu ezers. 1945. gadā Ludzas apriņķa Zvirgzdenes pagastā izveidoja Isnaudas ciema padomi. Ludzas rajona Isnaudas ciemam 1954. gadā pievienoja likvidēto Priedaines ciemu, 1965. gadā padomju saimniecības «Ludza» teritoriju pievienoja Zvirgzdenes ciemam, 1977. gadā pievienoja daļu Zvirgzdenes ciema teritorijas, 1979. gadā daļu teritorijas pievienoja Ciblas ciemam. 1990. gadā ciemu reorganizēja par pagastu. 2009. gadā Isnaudas pagastu kā administratīvo teritoriju iekļāva Ludzas novadā. Kreiču apmetne - akmens laikmeta un agrā bronzas laikmeta (3. g.tk. vidus p.m.ē. - 2. g.tk. vidus p.m.ē.) arheoloģiskais piemineklis Lielā Ludzas ezera krastā. Esošajās robežās, pēc CSP datiem. Lielākās apdzīvotās vietas ir Martiši (pagasta centrs), Istalsna, Gāgari. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP