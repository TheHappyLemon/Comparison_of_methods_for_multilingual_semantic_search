Kasele (vācu: Kassel, izrunā: [ˈkasəl]; līdz 1926. gadam oficiāli Cassel) ir pilsēta Vācijā, Hesenes federālajā zemē. Pilsēta atrodas Fuldas upes krastā, 145 km uz ziemeļaustrumiem no Frankfurtes pie Mainas. Pirmo reizi rakstiskajos avotos Kasele ir pieminēta 913. gadā kā Chassala (Chassela). Iespējams, ka šis nosaukums ir atvasināts no latīņu-franku vārda castella, kas nozīmē "cietoksnis". Viduslaikos pilsētas nosaukums bija Casle. 1277. gadā Kasele kļuva par Hesenes landgrāfa rezidenci. No 1567. līdz 1866. gadam Kasele bija Hesenes elektorāta administratīvais centrs; tā no 1807. līdz 1813. gadam bija arī īslaicīgi pastāvošās Vestfālenas (Westfalen) karalistes galvaspilsēta. Pēc 1866. gada līdz 1944. gadam Kasele bija Prūsijas provinces Hesenes-Nasavas (Hesse-Nassau) administratīvais centrs. Otrā pasaules kara laikā Kasele bija vācu lidmašīnu un tanku ražošanas centrs, tādēļ to stipri izpostīja Sabiedroto bombardēšana. Pēc kara pilsēta tika atjaunota. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Kasele. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)