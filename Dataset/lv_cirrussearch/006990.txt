Eksotoksīni ir toksīni, ko izdala baktērijas. Eksotoksīni izdalās apkārtējā vidē no dzīvām baktērijām un tiem ir specifiska ietekme uz organismu. Eksotoksīnus galvenokārt izdala grampozitīvas baktērijas, pēc ķīmiskās uzbūves eksotoksīni ir olbaltumvielas. Atsevišķas baktērijas izdala ļoti spēcīgus toksīnus, piemēram, Clostridium botulinum producē spēcīgu toksīnu – botulīnu, tas var attīstīties nepietiekami vai nepareizi apstrādātos konservos, tā nāvējošā deva ir 0,1-1,0 mg. Botulīns ir neirotoksisks, rada muskuļu paralīzi. Šo toksīna īpašību plaši izmanto kosmetoloģijā. Botulīna toksīnu attīra un veido sterilu produktu. Atšķaidītu toksīnu injicē ādā, tas rada pagaidu daļēju muskuļu paralīzi noteiktā apgabalā, jo tiek bloķēta nervu impulsu pārvade. Muskuļu paralīze ilgst apmēram trīs mēnešus. Citi baktēriju izdalīti eksotoksīni izraisa stingumkrampjus, difteriju, pārtikas toksikoinfekcijas u.c. «Токсины». Arhivēts no oriģināla, laiks: 2010. gada 8. jūlijā. Skatīts: 2011. gada 12. janvārī. «Botox Cosmetic». Arhivēts no oriģināla, laiks: 2009. gada 1. oktobrī. Skatīts: 2011. gada 12. janvārī.