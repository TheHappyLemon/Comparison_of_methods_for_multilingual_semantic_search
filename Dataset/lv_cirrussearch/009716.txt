Koordinātas: 59°19′31″N 18°04′50″E﻿ / ﻿59.32528°N 18.08056°E﻿ / 59.32528; 18.08056 af Chapman ir buru kuģis, kas noenkurots pie Šepsholmenas salas Stokholmā. Mūsdienās tajā ir izvietots jauniešu hostelis. Trīsmastu burinieks "af Chapman", kura sākotnējais nosaukums bija "Dunboyne", bet vēlāk "G. D. Kennedy", ir būvēts Anglijas ostā Vaithevenā 1888. gadā. To izmantoja kravu pārvadāšanai. 1915. gadā burinieku nopirka zviedru rēdereja "Rederi AB Transatlantic", pārdēvējot to par "G. D. Kennedy" un izmantojot par mācību kuģi, uz kura notika divgadīgas mācības un pārbraucieni. Šajā laikā burinieka pieraksta vieta bija Gēteborgas osta. 1923. gadā kuģi nopirka Zviedrijas flote, kas arī to izmantoja kā mācību kuģi, dodot tam vārdu "af Chapman", 18. gadsimta izcilā kuģubuvētāja F. H. af Kapmana piemiņai. Kā mācību kuģis burinieks tika izmantots līdz 1934. gadam. Pēc Otrā Pasaules kara, 1947. gadā kuģi nopirka Stokholmas pilsēta un no 1949. gada tas ir noenkurots pie Šeksholmas salas, kur tas tiek izmantots kā jauniešu hostelis. Hostelim izmitināšanai ir paredzētas divas vietas — uz burinieka "af Chapman", kur ir ierīkotas 136 gultasvietas un ēka krastā blakus buriniekam, kur ir 152 gultasvietas. Uz kuģa klāja atrodas arī restorāns. www.bruzelius.info «Arhivēta kopija». Arhivēts no oriģināla, laiks: 2011. gada 5. augustā. Skatīts: 2011. gada 25. jūnijā. Sailing Ships: "Dunboyne" (1888) «Vandrarhem Stockholm | af Chapman». Arhivēts no oriģināla, laiks: 2011. gada 26. jūlijā. Skatīts: 2011. gada 25. jūnijā.