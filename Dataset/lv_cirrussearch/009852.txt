Pitrags (lībiešu: Pitrõg) ir ciems Talsu novada Kolkas pagastā, Irbes šauruma krastā. Izvietojies pie Pitragupes ietekas jūrā 16 km no pagasta centra Kolkas, 62 km no novada centra Talsiem un 178 km no Rīgas. Pitrags atrodas Slīteres nacionālā parka neitrālajā zonā. Pitrags ir sens līvu ciems, kas vēstures avotos pirmo reizi minēts 1582. gadā. Pēc leģendas, Pitragu dibinājuši četri brāļi sāmsalieši, kuru būvētās mājas ir vecākās sētas ciemā. 19. gadsimta divdesmitajos gados Pitragā bija 11 sētas, bet vēl gadsimtu vēlāk – 12 vecsaimniecības un 38 zvejnieku saimniecības. 19. gadsimta vidū Pitragā atvērts krogs, 1902. gadā — baptistu lūgšanu nams. Iespējams, ka Pitraga nosaukums ir cēlies no lībiskā salikteņa "põddõr" – "briedis", un "aiga" – "mala", "krasts".[nepieciešama atsauce] Padomju laikā Pitragā uzbūvēja zivju kūpināšanas fabriku. 19. – 20. gs. Pitrags bija pazīstams kā nozīmīgs laivu un kuģu būvniecības centrs, kas būtiski veicināja ne tikai ciema, bet arī visas piekrastes sociāli — ekonomisko attīstību. Taču arī jūra ir "prasījusi" savu tiesu — tās dibenā iepretim Pitragam atrodas nogrimuši kuģi un laivas, kuru atliekas dažreiz tiek izskalotas pēc lielām vētrām. Šodien Pitraga liedagā un cik vien tālu skats sniedzas abos virzienos, nekas vairs neliecina ne par kuģniecības manufaktūru, ne par piekrastes saimniecisko dzīvi. Nesen Pitragā tika atvērts kempings.[nepieciešama atsauce] Esošajās robežās, pēc CSP un OSP datiem. «Vietvārdu datubāze: Informācija par Pitragu». Latvijas Ģeotelpiskās informācijas aģentūra. LĢIA vietvārdu datubāze «Tūrisms Ziemeļkurzemē. Pitrags». Arhivēts no oriģināla, laiks: 2019. gada 3. decembrī. Skatīts: 2011. gada 1. jūlijā. «Pitraga baptistu draudze». Arhivēts no oriģināla, laiks: 2012. gada 4. augustā. Skatīts: 2011. gada 1. jūlijā. OSP