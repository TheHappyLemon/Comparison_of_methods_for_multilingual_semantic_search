Semjuels Kamau Vandžiru (angļu: Samuel Kamau Wanjiru; dzimis 1986. gada 10. novembrī Njahururu, Kenijā; miris 2011. gada 15. maijā Njahururu) bija kenijiešu vieglatlēts, garo distanču skrējējs. Vieglatlēta karjeru uzsācis 15 gadu vecumā, bet tā beidzās ar traģisku nāvi 24 gadu vecumā. 2002. gadā S. Vandžiru pārcēlās dzīvot uz Japānu, kur trenējās vieglatlētikā (specializējoties krosā) un pabeidza vidusskolu. 2008. gadā atgriezās Kenijā pie ģimenes. 2007. gadā S. Vandžiru laboja Pasaules rekordu pusmaratonā (58:53) (to pārspēja vienīgi Zersenajs Tadese no Eritrejas). 2008. gada Pekinas olimpiskajās spēlēs, uzvarēja maratona distancē ar jaunu olimpisko rekordu (2:06:32). Viņš kļuva par pirmo kenijieti, kurš uzvar Olimpisko spēļu maratona distancē. 2008. gadā tika atzīts par Kenijas gada labāko sportistu. 2009. gadā sportists svinēja uzvaru prestižajos Londonas un Čikāgas maratonos, abās reizēs uzstādot visu laiku labāko rezultātu, kas reģistrēts attiecīgajā valstī — Apvienotajā Karalistē un ASV. Čikāgas maratonā viņš uzvarēja vēlreiz 2010. gadā. S. Vandžiru mira 2011. gada 15. maijā pēc izkrišanas no savas mājas balkona. Izmeklēšanā joprojām nav noskaidrots, vai viņa nāve bija pašnāvība, slepkavība vai nelaimes gadījums. Kenya celebrates Olympic success, BBC Daily Nation website, January 23, 2009: Moment of glory for Wanjiru and Jelimo Sammy Wanjiru death: Shock, sadness and questions in Kenya, BBC «Kenya Olympic marathon star Sammy Wanjiru dies in fall». BBC News. 2011-05-16. Skatīts: 2011-05-16. James Macharia. «Samuel Wanjiru Dead: Olympic Gold Medalist Dies At 24». Reuters (The Huffington Post), 2011-05-15. Skatīts: 2011-05-15. Kenijā nosities Pekinas olimpiādes maratona čempions Vandžiru, sportacentrs.com Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski)