Stefans Malarmē (Stéphane Mallarmé, īstā vārdā Étienne Mallarmé, dzimis 1842. gada 18. martā Parīzē, miris 1898. gada 9. septembrī) bija izcils franču dzejnieks, viens no simbolisma literatūras aizsācējiem. Malarmē vadībā radās mākslinieku un intelektuāļu apvienība les Mardistes, kurā iekļāvās arī, piemēram, Moriss Meterlinks, Emils Verharns, Pols Valerī, Rainers Marija Rilke, Anrī Žids u.c. Malarmē darbiem raksturīga izcila muzikalitāte, neparastas ritmiskas un gramatiskas konstrukcijas, viņa dzejā liela nozīme asociācijām un vārdu un simbolu daudznozīmībai. Viņš uzskatāms par vienu no modernās dzejas pamatlicējiem, no viņa spēcīgi ietekmējušies ne tikai citi simbolisti, bet arī dadaisti, sirreālisti u.c. Malarmē bijis autoritāte arī tādiem poststrukturālisma teorētiķiem kā Rolāns Barts un Žaks Deridā.