Šis raksts ir par pilsētu. Par filmu skatīt rakstu Čikāga (filma). Čikāga (angļu: Chicago, izrunā: [ʃɪˈkɑːɡoʊ]) ir trešā lielākā ASV pilsēta pēc iedzīvotāju skaita. Tajā dzīvo gandrīz 10 miljoni iedzīvotāju, ieskaitot piepilsētas. Tā atrodas Ilinoisas štatā, Mičiganas ezera rietumu krastā. Čikāga tika oficiāli dibināta 1833. gadā, un tās nosaukums nāk no indiāņu vārda Čekagou, kas nozīmē “smakojošie sīpoli”, jo agrāk tā bija purvaina vieta, kuros auga savvaļas puravi. Čikāgu dēvē arī par Vēju pilsētu. Pašlaik Čikāga ir nozīmīgs finanšu centrs, kurā atrodas Čikāgas akciju birža, kas ir trešā lielākā birža ASV. Tās centrā slejas daudzi debesskrāpji. Čikāga ir labi pazīstama arī ar savu mūziku — Čikāgas blūzu un leģendārajiem džeza muzikantiem. 1871. gadā lielākā daļa pilsētas nodega Lielajā Čikāgas ugunsgrēkā, kas izcēlās nelielā zemnieku šķūnī. Tas bija iemesls stingru ugunsdrošības noteikumu izstrādāšanai un piemērošanai. Pilsētā ir daudz parku. Čikāga ir raksturīga ar lielo imigrantu skaitu. Tajā ir atsevišķi poļu, ukraiņu un lietuviešu kvartāli, izplatīta ir arī spāņu valoda. Pilsētā ir attīstīts sabiedriskā transporta tīkls, ko veido CTA, PACE, RTA un Metra autobusu un vilcienu maršruti, kas darbojas ne tikai pašā pilsētā, bet savieno Čikāgu ar vairāk nekā 40 piepilsētām. Pilsētā ir arī divas lidostas — Midveja un O'Hēra, kas ir visnoslogotākā lidosta pasaulē. Čikāgā ir vairākas sporta komandas. Pazīstamākās no tām ir beisbola klubs Čikāgas "White Sox", basketbola klubs Čikāgas "Bulls" un hokeja klubs Čikāgas "Blackhawks". Pamatraksts: Čikāgā dzimušo uzskaitījums Čikāgā dzimuši: Džiliana Andersone (Gillian Anderson, 1968) — aktrise; Džeimss Beluši (James Belushi, 1954) — aktieris; Džons Beluši (John Belushi, 1949—1982) — aktieris; Reimonds Čandlers (Raymond Chandler, 1888—1959) — rakstnieks; Mailss Deiviss (Miles Davis, 1926—1991) — mūziķis; Volts Disnejs (Walt Disney, 1901—1966) — mākslinieks; Džons Eškrofts (John Ashcroft, 1942) — politiķis; Harisons Fords (Harrison Ford, 1942) — aktieris; Bobs Foss (Bob Fosse, 1927—1987) — horeogrāfs; Benijs Gudmens (Benny Goodman, 1909—1986) — mūziķis; Hjū Hefners (Hugh Hefner, 1926-2017) — izdevējs; Teodors Kačinskis (Theodore Kaczynski, 1942—2023) — terorists; Veslijs Klārks (Wesley Clark, 1944) — politiķis; Hilarija Klintone (Hillary Rodham Clinton, 1947) — politiķe; Džīns Krupa (Gene Krupa, 1909—1973) — mūziķis. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «U.S. Census Bureau Delivers Illinois' 2010 Census Population Totals, Including First Look at Race and Hispanic Origin Data for Legislative Redistricting». U.S. Census Bureau. Arhivēts no oriģināla, laiks: 2011. gada 19. februārī. Skatīts: 2011. gada 20. februāris. Vikikrātuvē par šo tēmu ir pieejami multivides faili. Skatīt: Čikāga. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Oficiālā tīmekļa vietne (angliski)