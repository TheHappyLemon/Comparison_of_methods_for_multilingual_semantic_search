Šis raksts ir par kuģi. Par vācu rakstnieku skatīt rakstu Teodors Štorms. Storm klase ir Norvēģijā būvētu patruļkuģu klase. Norvēģijas Karaliskās Karaflotes vajadzībām 1960. gados tika uzbūvēti 20 šīs klases kuģi. Norvēģu valodā šos patruļkuģus sauc missilkanonbåter (MKB), kas nozīmē "raķešu un lielgabalu kuteris". Tie tika izmantoti Krasta Flotilē kopā ar raķeštorpēdu kuteriem. Šobrīd neviens no Storm klases patruļkuģiem vairs neatrodas Norvēģijas Karaflotes sastāvā. Kuģu dizainu izstrādāja un pašus kuģus būvēja Norvēģijā laika posmā no 1965. līdz 1967. gadam ASV palīdzības programmā. Šis projekts izrādījās veiksmīgs, un kļuva par bāzi tādām Norvēģijas kara kuģu klasēm kā HAUK un SNØGG. Storm klasi konstruēja komandleitnants (vēlāk jūras kapteinis) Haralds Henriksens (Harald Henriksen). Viņš arī piedalījās Rapp klases raķeštorpēdu kuteru izstrādē, vēlāk arī Snøgg un Hauk klases patruļkuģu būvē. Storm klases kuģu prototips tika pabeigts 1963. gada 31. maijā, vēlāk to sagrieza lūžņos un aizvietoja ar citu šīs klases kuģi, piešķirot borta numuru P960. Pēdējo Storm klases kuģi uzbūvēja 1968. gadā. Pēc 1970. gada uzstādīja PENGUIN Mk I raķetes (seši pāri uz katra kuģa), papildinot esošo apbruņojumu. 1980. gadu vidū no šīm raķetēm atteicās. Raķešu palaišanas iekārtas tika demontētas no visiem Storm klases kuģiem. 1995. gadā Norvēģija uzdāvināja pa vienam kuģim Latvijai, Lietuvai un Igaunijai. 2000. gadā divi kuģi tika pārdoti Lietuvai un divi Latvijai. Vēl pa vienam kuģim abas valstis saņēma kā rezerves daļas. Lietuvas Jūras spēki izmanto divus šīs klases kuģus, P32 "Sėlis" (nodots 2001. gadā) un P33 "Skalvis" (nodots 2001.). Latvijas Jūras spēki plāno aizvietot šīs klases kuģus ar jauniem "Skrunda" klases kuģiem. Sarakstā iekļauti kuģi ar to borta numuriem Norvēģijas Karaflotes sastāvā: Arg P968 (1966-1991) Uzdāvināts Igaunijai. Bijis dienestā Igaunijas Robežsardzē ar nosaukumu Torm, tagad Igaunijas Jūrniecības muzeja eksponāts. Blink P961 Norvēģijas Karaliskās Karaflotes muzeja Hortenā eksponāts (pilnībā aprīkots). Brann P970 Brask P977 Izcelts krastā Haakonsvern Flotes bāzē, Bergenā, Norvēģijā. Brott P974 Djerv P966 (1966-2000) Pārdots Latvijai un pārsaukts par LVNS Zibens. Glimt P962 Gnist P979 (1967-2000) Pārdots Latvijai un pārsaukts par LVNS Linga. Hvass P972 (1966-2000) Pārdots Latvijai un pārsaukts par LVNS Lode. Kjekk P965 (1966-2000) Uzdāvināts Lietuvai un pārsaukts LNS P31 Dzūkas. Odd P975 Pil P976 Agrāk lietots kā treniņkuģis cīņai ar ūdeni un uguni. Izcelts krastā Haakonsvern Flotes bāzē, Bergenā, Norvēģijā. Rokk P978 Skjold P963 Skudd P967 (1966-2000) Pārdots Lietuvai un pārsaukts par LNS Sėlis. Steil P969 (1967-2000) Pārdots Lietuvai un pārsaukts par LNS Skalvis. Storm P960 Traust P973 (1967-1994) Uzdāvināts Latvijai un pārsaukts par LVNS Bulta. Tross P971 Trygg P964 Jane's All the Worlds Fighting Ships 1979-80 Jane's All the Worlds Fighting Ships 2008 Jane's Warship Recognition Guide, Robert Hutchison, Harper Collins 2002. Lithuanian Navy web page on the patrol boats Information folder from Forsvarets rekrutterings- og mediesenter (Norwegian defence recruitment and media center) 1991/92 Article about Norwegian-Baltic naval cooperation Vikikrātuvē par šo tēmu ir pieejami multivides faili. Skatīt: Storm klases patruļkuģis. Nice photo of Brask on land with German, Danish, Polish and Norwegian FPB officers in front LVNS Linga fotogrāfijas