Šis raksts ir par kinorežisoru. Par citiem cilvēkiem ar uzvārdu Boils skatīt nozīmju atdalīšanas lapu. Denijs Boils (angļu: Danny Boyle; dzimis 1956. gada 20. oktobrī Redklifā, Apvienotajā Karalistē) ir britu kinorežisors un producents. Pirmā filma, ar kuru režisors ieguva pasaules slavu, bija 1996. gada britu filma "Vilcienvakte". Savukārt viņa Holivudas filma "Graustu miljonārs" 2008. gadā saņēma Amerikas Kinoakadēmijas balvu gan kā labākā filma, gan par labāko režisora darbu (kopā filma tika nominēta 10, bet saņēma 8 "Oskarus"). Karjeru sācis teātrī, pēc tam darbojies kā režisors televīzijā. 1994. gadā debitējis kino ar filmu "Seklais kaps", ko atzinīgi novērtēja kritiķi un filma bija komerciāli veiksmīga. 1996. gadā tai sekoja Denija Boila otrā kinofilma "Vilcienvakte", kas viņam atnesa pasaules slavu. Denijs Boils ir 2012. gada vasaras olimpisko spēļu atklāšanas ceremonijas režisors. Boils ir piedalījies vairāku televīzijas seriālu tapšanā kā režisors un dažkārt arī kā producents. Pazīstamākie no tiem ir seriāli Screenplay (1989—1993, 3 sērijas), Inspector Morse (1990—1992, 2 sērijas), Babylon (2014, 1 sērija), "Uzticies" (Trust, 2018, 3 sērijas). IMDb profils (angliski) AllMovie profils (angliski) Box Office Mojo profils (angliski)