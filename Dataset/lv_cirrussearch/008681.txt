2011. gada Pasaules čempionāts basketbolā U-19 notika Latvijā no 2011. gada 30. jūnija līdz 10. jūlijam. Tas tika aizvadīts trijās pilsētās: Rīgā, Liepājā un Valmierā. Pasaules čempionāta zelta medaļas izcīnīja Lietuvas valstsvienība, kas finālā uzvarēja Serbiju. Bronzas medaļu izcīnīja Krievijas izlase. Par turnīra vērtīgāko spēlētāju (MVP) tika atzīts Lietuvas izlases līderis Jons Valančūns, kurš bija turnīra līderis arī vairākos statistikas rādītājos. Latvijas izlase, kuras vadošie spēlētāji bija Dāvis Bertāns, Jānis Timma, Edmunds Dukulis un Kaspars Vecvagars, bet galvenais treneris Ziedonis Jansons, ierindojās 10. vietā. Čempionāts norisinājās trijās Latvijas pilsētās: Rīgā, Liepājā un Valmierā. Visas trīs pilsētas organizēja 2009. gada Eiropas čempionātu sievietēm. Grupu izloze notika 2011. gada 17. februārī, lai noteiktu komandu sadalījumu četrās grupās (A, B, C, D). Vienā grupā nevarēja tikt ielozētas divas komandas no viena groza. Tāpat pirms izlozes bija zināms, ka Latvija un Lietuva nespēlēs vienā grupā, Lietuvai startējot Liepājā un Latvijai Valmierā. Tāpat FIBA vēlējās, lai katrā pilsētā spēlētu vismaz trīs Eiropas komandas, tādējādi Krievija tika nosūtīta uz spēlēšanu kādā no Valmieras grupām. Cīņa par čempiontitulu Par 5.—8. vietu Par 9.—12. vietu Par 13.—16. vietu «2011 FIBA U19 World Championships go to Latvia and Chile». FIBA.com. Skatīts: 2011. gada 20. februārī.[novecojusi saite] «Liepājā un Valmierā sākas pasaules U-19 čempionāts basketbolā». Arhivēts no oriģināla, laiks: 2011. gada 6. septembrī. Skatīts: 2019. gada 14. janvārī. Lietuvas U-19 izlase pirmo reizi kļūst par pasaules čempioni, sportacentrs.com Lietuva triumfē pasaules U-19 basketbola čempionātā Arhivēts 2011. gada 15. septembrī, Wayback Machine vietnē., delfi.lv Pasaules U-19 čempionāta bronza Krievijai, sportacentrs.com Krievijas U-19 basketbola izlasei bronza PČ Arhivēts 2011. gada 12. septembrī, Wayback Machine vietnē., delfi.lv Par pasaules U-19 čempionāta MVP atzīts Valančūns Arhivēts 2011. gada 17. augustā, Wayback Machine vietnē., delfi.lv Dukulis - ceturtais labākais cīnītājs par atlēkušajām bumbām pasaules U-19 čempionātā Arhivēts 2011. gada 17. augustā, Wayback Machine vietnē., delfi.lv «Latvijas U-19 izlase paliek desmitā PČ». delfi.lv. 2011. gada 9. jūlijā. Arhivēts no oriģināla, laiks: 2011. gada 11. jūlijā. Skatīts: 2011. gada 9. jūlijā. Jānis Pārums. «Latvijas juniori desmitie pasaulē». sportacentrs.com, 2011. gada 9. jūlijā. Skatīts: 2011. gada 9. jūlijā. Andrejs Siliņš. «U19 izlasei grupā Austrālija, Argentīna un Taivāna». sportacentrs.com, 2011. gada 17. februārī. Skatīts: 2011. gada 20. februārī. Čempionāta mājaslapa