FAMAS (no franču: Fusil d'Assaut de la Manufacture d'Armes de Saint-Étienne — "Sentetjēnas ieroču fabrikas triecienšautene") ir Francijas 5,56 mm bull pup konstrukcijas karabīnes lieluma triecienšautene, ko konstruēja un ražoja Sentetjēnas ieroču fabrika (MAS), kas tagad ir valsts īpašumā esošās Nexter grupas locekle Sentetjēnā. FAMAS ir Francijas bruņoto spēku standarta triecienšautene. Kopumā līdz 2000. gadam saražotas 400 000 FAMAS F1 triecienšautenes, un daļu eksportēja uz ārzemēm. FAMAS F1 maksā 1500 eiro, bet FAMAS G2 maksā 3000 eiro.