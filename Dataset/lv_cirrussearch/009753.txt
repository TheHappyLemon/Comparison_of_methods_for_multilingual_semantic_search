Jeļena Bonnere (Елена Георгиевна Боннэр; dzimusi 1923. gada 15. februārī, mirusi 2011. gada 18. jūnijā) bija padomju cilvēktiesību aktīviste, disidente, publiciste. Akadēmiķa Andreja Saharova sieva. Otrā pasaules kara laikā Jeļena Bonnere bija medmāsa. Tikusi ievainota. Pēc kara izmācījusies par ārsti un strādāja par pediatru. 1965. gadā iestājās PSKP. Pēc Prāgas pavasara apspiešanas 1968. gadā mainīja savu attieksmi pret valdošo iekārtu. 1972. gadā izstājās no partijas. 1972. gadā, tiesas procesā pret disidentiem Kalugā, iepazinās ar akadēmiķi Andreju Saharovu. 1972. gadā viņi apprecējās. 1976. gadā bija viena no Maskavas Helsinku grupas dibinātājiem. Kad Saharovu 1980. gadā izsūtīja uz Gorkiju, devās viņam līdzi. 1984. gadā Bonneri notiesāja par "padomju sabiedriskās un valsts iekārtas apmelošanu" un sodu izcieta izsūtījuma vietā Gorkijā. 1987. gadā kopā ar Saharovu atgriezās Maskavā un aktīvi iesaistījās sabiedriskās organizācijās. Vikikrātuvē par šo tēmu ir pieejami multivides faili. Skatīt: Jeļena Bonnere. Encyclopædia Britannica raksts (angliski) Encyclopædia Universalis raksts (franciski) Jeļenas Bonneres biogrāfija (krieviski) Jeļenas Bonneres biogrāfija Maskavas Helsinku grupas vietnē (krieviski)