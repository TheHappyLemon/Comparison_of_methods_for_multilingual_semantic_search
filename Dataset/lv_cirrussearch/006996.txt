Pretvīrusu programmatūra jeb ļaunprogrammatūras novēršanas programmatūra ir programmatūra, kuras galvenais mērķis ir ļaunprogrammatūras atklāšana un novēršana. Pretvīrusu programmatūra sākotnēji izstrādāta, lai novērstu tieši datorvīrusus. Tomēr, līdz ar citas kaitīgas programmatūras izplatīšanos, tās darbības sfēra ir paplašinājusies. Daži produkti arī aizsargā arī no ļaunprātīgām tīmekļa adresēm, surogātpasta un pikšķerēšanas. Pastāv dažādi pretvīrusu programmu veidi — bezmaksas, vienreiz nopērkamās un abonējamās.