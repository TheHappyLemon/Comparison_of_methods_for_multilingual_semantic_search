Henriks Sēterbergs (zviedru: Henrik Zetterberg; dzimis 1980. gada 9. oktobrī Njurundā, Zviedrijā) ir bijušais zviedru hokejists, centra uzbrucējs, Zviedrijas hokeja izlases dalībnieks. Karjeras laikā 1082 spēles aizvadījis Nacionālās hokeja līgas kluba Detroitas "Red Wings" sastāvā. Kopā ar komandu 2008. gadā izcīnījis Stenlija kausu, sešas sezonas bijis komandas kapteinis. Zviedrijas izlases sastāvā kļuvis gan par olimpisko spēļu, gan Pasaules čempionu. Sēterbergs ir neformālā Trīs zeltu kluba biedrs. 1999. gada NHL draftā viņu ar 210. kopējo numuru draftēja Detroitas "Red Wings", bijis Zviedrijas hokeja izlases dalībnieks. Profesionāļa karjeru Sēterbergs sāka 2000.—01. gada sezonā Zviedrijas Elitsērijas kluba Timrå IK rindās. 2002.—03. gada sezonā uzbrucējs spēlēja jau "Red Wings" sastāvā, ātri kļūstot par vienu no komandas vadošajiem spēlētājiem. 2006.—07. gada sezonā uzbrucējs sāka pildīt kapteiņa palīga funkcijas. 2008. gadā kopā ar "Red Wings" izcīnīja Stenlija kausu. Kā izslēgšanas kārtas vērtīgākais spēlētājs Sēterbergs saņēma arī Kona Smita balvu. 2012.—13. gada sezonā kļuva par "Red Wings" kapteini. 2015. gadā ieguva Kinga Klensija balvu. 2018. gada septembrī "Red Wings" ģenerālmenedžeris paziņoja, ka muguras savainojuma dēļ Sēterbergs nevarēs turpināt savu NHL karjeru. Kopā ar Zviedrijas hokeja izlasi ir spēlējis šādos turnīros: Pasaules čempionāts hokejā: 2001, 2002, 2003, 2005, 2006, 2012 Olimpiskās spēles: 2002, 2006, 2010, 2014 Eliteprospects profils (angliski) Oficiālā mājaslapa (angliski) The Internet Hockey Database profils NHL profils (angliski)