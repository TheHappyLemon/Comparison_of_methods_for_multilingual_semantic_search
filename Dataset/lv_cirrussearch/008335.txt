Šis raksts ir par komponistu. Par citām jēdziena Šmits nozīmēm skatīt nozīmju atdalīšanas lapu. Francis Šmits (vācu: Franz Schmidt, dzimis 1874. gada 22. decembrī, miris 1939. gada 11. februārī) bija austriešu komponists, čellists un pianists. Dzimis Presburgā (tagad Bratislava). Studējis Vīnes konservatorijā (mūzikas teoriju pie Bruknera). Spēlējis čellu Vīnes simfoniskajā orķestrī (bieži Mālera vadībā). No 1914. gada — klaviermūzikas pasniedzējs Vīnes konservatorijā, kura tika pārsaukta par Vīnes Mūzikas un mākslas universitāti. No 1925. gada — tās direktors, no 1927. līdz 1931. gadam — rektors. Pēc anšlusa nacistu godāts par ievērojamāko Ostmarkas komponistu. Miris 1939. gadā. Divu operu (Notre Dame (1902—4), Fredigundis (1916—21)), oratorijas Das Buch mit sieben Siegeln, kantātes Deutsche Auferstehung, četru simfoniju, divu klavierkoncertu autors. Rakstījis arī kamermūziku, ērģeļmūziku un klaviermūziku. Vikikrātuvē par šo tēmu ir pieejami multivides faili. Skatīt: Francis Šmits. Brockhaus Enzyklopädie raksts (vāciski)