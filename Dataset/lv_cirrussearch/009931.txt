Saunags (lībiešu: Sǟnag) ir ciems Talsu novada Kolkas pagastā, Irbes šauruma krastā. Izvietojies starp jūras krastu un autoceļu P124 12 km no pagasta centra Kolkas, 65,5 km no novada centra Talsiem un 165 km no Rīgas. Saunags atrodas Slīteres nacionālā parka neitrālajā zonā. Saunags ir neliels Kurzemes lībiešu jūrmalas ciems starp Pitragu un Vaidi. Vēstures avotos pirmo reizi minēts 1310. gadā. 1582./1583. gada Piltenes vaku reģistrā Saunaga ciemā minētas astoņas sētas, bet 1731. gadā Dundagas muižas vaku grāmatā Saunagā minētas tikai trīs sētas — Buncke Pritiz (tagad Kalnbunkas), Melcke Ans un Walke Angeck. 1826. gadā katrā sētā dzīvojuši 16—17 cilvēki, kopā ap 60 iedzīvotājiem. Tagad ziemā apdzīvotas ir 6 Saunaga sētas, bet vasarā ierodas vasarnieki. Saunagā atrodas arheoloģijas piemineklis — viduslaiku kapsēta — tā sauktais Veckapu kalns uz "Pakalniem". Esošajās robežās, pēc CSP un OSP datiem. «Vietvārdu datubāze: Informācija par Saunagu». Latvijas Ģeotelpiskās informācijas aģentūra. LĢIA vietvārdu datubāze «Lībiešu krasts». Arhivēts no oriģināla, laiks: 2011. gada 22. jūlijā. Skatīts: 2011. gada 27. februārī. «Tūrisms Ziemeļkurzemē. Saunags». Arhivēts no oriģināla, laiks: 2021. gada 8. maijā. Skatīts: 2011. gada 6. jūlijā. OSP Vikikrātuvē par šo tēmu ir pieejami multivides faili. Skatīt: Saunags.