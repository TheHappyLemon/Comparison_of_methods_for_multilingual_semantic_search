Žemaitijas kunigaitija jeb Žemaitijas kņaziste (poļu: Księstwo żmudzkie) vai Žemaitijas seņūnija (žemaišu: Žemaitėjės seniūnėjė, lietuviešu: Žemaičių seniūnija), saukta arī par Žemaitijas stārastiju vai Žemaitijas hercogisti (latīņu: Ducatus Samogitiae), bija žemaišu, kuršu un zemgaļu apdzīvota zeme mūsdienu Lietuvas ziemeļrietumu daļā. Līdz pat 1411. gadam žemaiši saglabāja baltu pagānismu kā valdošo reliģiju un kopš 13. gadsimta vidus nepakļāvās Vācu ordeņa mēģinājumiem to iekļaut Livonijas, vēlāk Prūsijas ordeņvalsts sastāvā. Tomēr 1398. gadā pēc Saliņas līguma noslēgšanas dižkunigaitis Vītauts Dižais noslēdza miera līgumu ar Vācu ordeni, kurā "iznomāja" Žemaitijas fogteju (Vogtei Samogitien) lielmestram. 1409. gadā sākās žemaišu sacelšanās, ko atbalstīja Polijas karalis Jagailis, kas bija formālais iemesls lielmestra Ulriha fon Juningena lēmumam doties karagājienā uz Lietuvu, kas beidzās ar Vācu ordeņa sagrāvi Grīnvaldes kaujā. 1411. gadā pēc Pirmā Toruņas līguma Žemaitiju iekļāva Lietuvas dižkunigaitijas sastāvā kā kunigaitiju līdztekus Viļņas kunigaitijai un Traķu kunigaitijai. 1417. gadā, pēc tam, kad žemaiši pieņēma katoļu ticību, tika nodibināta Žemaitijas bīskapija. 1422. gadā pēc Melnas līguma Livonijas ordenis bija spiests atteikties no Kursas, Zemgales un Sēlijas dienvidu daļas, kuras iekļāva Žemaitijā. 1441. gadā Lietuvas dižkunigaitis Kazimirs atzina Žemaitijas autonomiju un tiesības vēlēt zemes vecāko. Lietuvas dižkunigaiši, no 1569. gada Polijas-Lietuvas kopvalsts valdnieki lietoja Žemaitijas hercoga titulu. 1655. gada 20. oktobrī Otrā Ziemeļu kara laikā Žemaitijas pilsētā Ķedaiņos tika parakstīts līgums par Zviedrijas-Lietuvas kopvalsts izveidi, kas paredzēja Žemaitijas hercogistes pašnoteikšanās tiesības Zviedrijas-Lietuvas vasaļatkarībā. 1566. gadā Žemaitijas austrumu daļu pievienoja Traķu kunigaitijai. No 1764. gada Žemaitijā bija divas (Raseiņu, Telšu), bet no 1791. gada līdz 1795. gadam trīs autonomas pašvaldības ar saviem seimeļiem (Raseņos, Telšos un Šauļos). Pēc Polijas dalīšanas 1795. gadā Žemaitijas kunigaitijas ziemeļu daļu Nemunas labajā krastā anektēja Krievijas Impērija un iekļāva jaunizveidotās Lietuvas guberņas sastāvā, bet dienvidu daļu Nemunas kreisajā krastā anektēja Prūsijas Karaliste. Žemaitijas kunigaitija bija sadalīta 28 novados (lietuviešu: valsčius) jeb traktos (poļu: trakt): Palanga (Palangos valsčius, Połąga), tagad Palangas pašvaldībā Gandinga (Gandingos valsčius, Gondinga), tagad Pluņģes rajonā Rietava (Rietavo valsčius, Retów), tagad Rietavas pašvaldībā Tveri (Tverų valsčius, Twery), tagad Rietavas pašvaldībā Medingēni (Medingėnų valsčius, Medyngiany), tagad Rietavas pašvaldībā Pajūre (Pajūrio valsčius, Pojurze), tagad Šilales rajonā Telši (Telšių valsčius, Telsze), tagad Telšu rajonā Viešvēni (Viešvėnų valsčius, Wieszwiany), tagad Telšu rajonā Patumše (Patumšių valsčius, Potumsza), tagad Telšu rajonā Biržuvēni (Biržuvėnų valsčius, Birżyniany), tagad Telšu rajonā Pavandene (Pavandenės valsčius, Powondeń), tagad Telšu rajonā Žarēni (Žarėnų valsčius, Żorany), tagad Telšu rajonā Mazie Dirvēni (Mažųjų Dirvėnų valsčius, Małe Dyrwiany), tagad Telšu rajonā Lielie Dirvēni (Didžiųjų Dirvėnų valsčius, Wielkie Dyrwiany), tagad Šauļu rajonā Šauļi (Šiaulių valsčius, Szawle), tagad Šauļu pašvaldībā Kraži (Kražių valsčius, Kroże), tagad Ķelmes rajonā Beržēni (Beržėnų valsčius, Berżany), tagad Ķelmes rajonā Užvente (Užvenčio valsčius, Użwenty), tagad Ķelmes rajonā Karklēni (Karklėnų valsčius, Korklany), tagad Ķelmes rajonā Šeduva (Šiauduvos valsčius, Szadów), tagad Radvilišķu rajonā Josvaiņi (Josvainių valsčius, Jaswony), tagad Ķēdaiņu rajonā Vilkija (Vilkijos valsčius, Wilki), tagad Kauņas rajonā Arjogala (lietuviešu: Ariogalos valsčius, poļu: Ejragoła), tagad Raseiņu rajonā Raseiņi (Raseinių valsčius, Rosienie), tagad Raseiņu rajonā Vidukle (Viduklės valsčius, Widukle), tagad Raseiņu rajonā Tendžjogala (Tendžiogalos valsčius, Tendziagoła), tagad Raseiņu rajonā Veļona (Veliuonos valsčius, Wielona), tagad Jurbarkas rajonā Karšuva (Karšuvos valsčius, Korszew), tagad Tauraģes rajonā Žemaitija Žemaitijas valdnieki