Viljams Lipskombs (William Nunn Lipscomb, Jr.; dzimis 1919. gada 9. decembrī, miris 2011. gada 14. aprīlī) bija ASV ķīmiķis, Nobela prēmijas laureāts. Lipskomba darbs saistīts galvenokārt ar trīs jomām: kodolu magnētiskā rezonanse un ķīmiskā nobīde; borūdeņražu ķīmija un ķīmiskās saites; lielas bioķīmiskās molekulas. 1976. gadā Viljams Lipskombs saņēma Nobela prēmiju "par viņa pētījumiem borūdeņražu struktūrās, kas izskaidroja ķīmisko saišu problēmas".