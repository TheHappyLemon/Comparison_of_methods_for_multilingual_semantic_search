Blu-ray Disc (pazīstams arī kā BD vai Blu-Ray) ir augsta blīvuma datu nesējs optiskā diska formātā. Blu-ray tika radīts, lai aizvietotu DVD formātu un būtu iespējams optiskajā diskā ierakstīt augstas izšķirtspējas video un audio līdz pat 1080p (1920×1080). Blu-ray diskus galvenokārt izmanto, lai uzglabātu augstas izšķirtspējas video, PlayStation 3 video spēles, un cita veida datus, līdz pat 25 GB vienslāņu, kā arī 50 GB divslāņu diskos. Lai gan šie skaitļi ir standarta uzglabāšanas iespēja Blu-Ray diskos, specifikācija ir beztermiņa un maksimālā teorētiskā diska ietilpība pagaidām nav noteikta. 2010. gada sākumā tirgū ir pieejami 200 GB diski un 100 GB diski ir nolasāmi bez papildu aprīkojuma vai modificēta atskaņotāju programmnodrošinājuma. Blu-ray diska fiziskās īpašības ir tādas pašas, kā standarta DVD un CD diskiem. Nosaukums Blu-ray Disc ir cēlies no zili—violetā lāzera, kas nolasa informāciju no diska darba virsmas (angļu: blue-violet laser). Kaut gan standarta DVD izmanto 650 nanometru tievu sarkano lāzeru, Blu-ray izmanto īsāka viļņa garuma (405 nm) zili-violeto lāzeru un, atšķirībā no DVD, tas ļauj gandrīz desmit reizes palielināt iespējamo datu uzglabāšanas apjomu tāda paša izmēra diskā. Augstas izšķirtspējas optisko disku kara laikā, Blu-ray konkurents bija HD DVD formāts. Pēc sīvas cīkstēšanās Toshiba, kas bija galvenais HD DVD standarta izstrādātājs un atbalstītājs, atzina sakāvi un 2008. gada februārī formātu karš beidzās. 2009. jūlijā Toshiba paziņojuši par plāniem ieviest pašiem savu Blu-ray Disc atskaņotāju līdz 2009. gada beigām. Blu-ray izstrādāja Blu-ray Disc Association, kas bija elektrotehnikas un datortehnikas ražotāju, kā arī filmu industrijas kompāniju kopums jeb asociācija. 2009. gada jūnijā, Austrālijā un Apvienotajā Karalistē tirdzniecībā bija pieejamas vairāk nekā 1 500 Blu-ray filmas, bet Japānā, ASV un Kanādā to skaits pat pārsniedza 2 500. Komerciāla pielietojuma HDTV televizori tirdzniecībā sāka parādīties 1998. gadā, bet nebija vispārpieņemts un lēts veids, kā ierakstīt vai atskaņot augstas izšķirtspējas video. Faktiski nebija datu nesēja augstas izšķirtspējas datu uzglabāšanai, kas atbalstītu HD kodekus, izņemot JVC Digital VHS un Sony HDCAM. Neskatoties uz to, bija labi zināms, ka, izmantojot lāzeru ar īsāku viļņu garumu, būtu iespējams lietot optiskos datu nesējus ar augsta blīvuma datu ierakstes iespēju. Kāds Kalifornijas Universitātes profesors Shuji Nakamura izgudroja praktiska pielietojuma zilo lāzeru diodi. Tomēr ilgstoša patentu tiesu prāva atlika šīs diodes ieviešanu tirdzniecībā. Kompānija Sony sāka divus projektus, piemērojot jaunā tipa diodes: UDO (Ultra Density Optical), un DVR Blue (kopā ar Pioneer), vairākkārt ierakstāmo disku formāts, kas vēlāk kļuva par Blu-ray Disc (precīzāk, BD-RE). Abu formātu tehnoloģijas kodols būtībā ir līdzīgs. Pirmais DVR Blue prototips tika izstādīts Japānas tehnoloģiju izstrādē CEATEC 2000. gada oktobrī. 2002. gada 19. februārī, projekts oficiāli tika nodēvēts par Blu-ray, un deviņas kompānijas dibināja grupu Blu-ray Disc Founders, kurā ietilpa tādas kompānijas kā Sony Corporation, Hitachi, LG Electronics, Panasonic, Philips, Pioneer, Samsung Electronics, Sharp un Thomson. 2004. gada 12. janvārī Blu-ray kā savu nākamo augstas izšķirtspējas optisko datu nesēju apstiprināja arī Hewlett Packard un Dell, bet 2004. gada 19. martā šai grupai pievienojās arī Japānas elektronikas kompānija TDK. Tā paša gada 4. oktobrī šī kompāniju grupa tika pārdevēta par Blu-ray Disc Association jeb BDA. Pirmais plaša patēriņa Blu-ray ierīce veikalu plauktos nonāca 2003. gada 10. aprīlī. Šī ierīce bija Sony BDZ-S77, BD-RE rakstītājs, kas bija pieejama tikai Japānā un kura ieteicamā cena svārstījās 3800 ASV dolāru robežās, tomēr nebija standarta iepriekš ierakstītiem video un nebija izdota neviena filma, kuru šis atskaņotājs būtu spējīgs atskaņot. Blu-ray Disc standarts vēl bija gadu attālumā no plaša pielietojuma, jo bija nepieciešams izstrādāt drošāku Digitālo autortiesību pārvaldības sistēmu (angļu: Digital Rights Management) (DRM), pirms Holivudas studijas varētu pieņemt to kā jauno standartu. Turklāt filmu kompānijas nevēlējās atkārtot neveiksmi, kāda tika piedzīvota ar iepriekšējo sistēmu (angļu: Content Scramble System), kuru izmantoja DVD standartam. 2004. gada 4. oktobrī kompānija 20th Century Fox pievienojās Blu-ray Disc Association direktoru padomei un tas bija drošs signāls tam, ka Blu-ray standarts ir uz pareizā ceļa. Augstas izšķirtspējas video var tikt glabāts Blu-ray ROM diskā ar vairāk kā 1920×1080 pikseļu izšķirtspēju un vairāk kā 60 kadriem sekundē vai 24 kadriem sekundē progresīvajā skanējumā. Piezīme: 1 tikai NTSC reģions : 2 Visi pārējie reģioni Hitachi Doubles Blu-ray Storage to 100GB, gizmodo.com (angliski) Toshiba Announces Discontinuation of HD DVD Businesses, toshiba.co.jp 19.02.2008. (angliski) Pieejamo Blu-ray filmu saraksts, blu-ray.com (angliski) Pieejamo Blu-ray filmu saraksts Japānas tirgū, av.watch.impress.co.jp (japāniski) In HDTV Age, Successor to VCR Still Seems to Be a Long Way Off, online.wsj.com (angliski) Opening the Door for New Storage Options Arhivēts 2009. gada 13. oktobrī, Wayback Machine vietnē., pcworld.com, 12.08.2002. (angliski) Blue laser bolsters DTV storage, features Arhivēts 2002. gada 1. jūlijā, Wayback Machine vietnē. (angliski) Disc Makers Bet on Blue Lasers Arhivēts 2009. gada 25. augustā, Wayback Machine vietnē., pcworld.com 01.10.2002. (angliski) Sony Blu-ray oficiālā preses relīze, sony.net, 20.05.2002. (angliski) SONY BDZ-S77 Recorder Review, ixbtlabs.com (angliski) Fox trots towards Blu-ray Arhivēts 2009. gada 2. jūnijā, Wayback Machine vietnē., itworld.com 04.10.2004. (angliski) Blu-ray Disc Format, 2.B Audio Visual Application Format Specifications for BD-ROM Arhivēts 2009. gada 26. martā, Wayback Machine vietnē., blu-raydisc.com (angliski) Pioneer launches 12x Blu-ray burner Arhivēts 2009. gada 17. oktobrī, Wayback Machine vietnē. (angliski) Blu-ray Disc asociācija Arhivēts 2010. gada 10. janvārī, Wayback Machine vietnē. Blu-ray Disc asociācijas tehniskā dokumentācija Arhivēts 2010. gada 10. janvārī, Wayback Machine vietnē. Blu-ray Disc licences mājas lapa AACSLA.com