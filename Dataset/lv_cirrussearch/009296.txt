Taisons Kleotiss Čāndlers (angļu: Tyson Cleotis Chandler; dzimis 1982. gada 2. oktobrī Henfordā, Kalifornijas štatā, ASV) ir amerikāņu basketbolists, spēlē centra pozīcijā, ASV basketbola izlases dalībnieks. Pašlaik (2014) pārstāv NBA klubu Dalasas "Mavericks". 2001. gada NBA draftā viņu Losandželosas "Clippers" izraudzījās ar kopējo 2. kārtas numuru, taču basketbolists uzreiz tika aizmainīts uz Čikāgas "Bulls", pretī saņemot Eltonu Brendu. Čikāgas kluba rindās veiksmīgi aizvadīja 2005. gada izslēgšanas spēles, kurās vidēji spēlē guva 11,7 punktus, kas bija pirmais viņa starts izslēgšanas spēlēs. Pēc 2005.—2006. gada sezonas T. Čāndlers tika aizmainīts uz Ņūorleānas "Hornets". Nākamajā sezonā klubs lielu daļu sezonas mājas spēļu neaizvadīja Ņūorleānā, bet gan Oklahomasitijā viesuļvētras "Katrīna" dēļ. "Hornets" sastāvā T. Čāndlers aizvadīja trīs sezonas. Viņam bija veiksmīga 2007.—2008. gada sezona, kad sākumsastāvā gāja laukumā 79 spēlēs un vidēji spēlē guva 11,8 punktus. 2009.—2010. gada sezonu viņš jau aizvadīja Šarlotas "Bobcats", bet 2010.—2011. gada sezonā pārgāja uz Dalasas "Mavericks". "Mavericks" sastāvā 2011. gadā pirmoreiz karjerā kļuva par NBA čempionu. Starpsezonu laikā pārgāja uz Ņujorkas "Knicks". 2011.—2012. gada sezonā viņš tika atzīts par sezonas labāko spēlētāju aizsardzībā. "Knicks" sastāvā aizvadīja trīs sezonas, pēc kurām atgriezās Dalasas "Mavericks" sastāvā. Kopā ar ASV izlasi izcīnīja zelta medaļu 2010. gada Pasaules čempionātā. Vēl ir svinējis uzvaru 2012. gada vasaras olimpiskajās spēlēs. «Knicks' Chandler wins Kia Defensive Player of Year». NBA.com. Turner Sports Interactive, Inc. 2012. gada 2. maijs. Arhivēts no oriģināla, laiks: 2012. gada 7. maijā. Skatīts: 2012. gada 2. maijs. «Labākais NBA aizsardzības spēlētājs - "Knicks" centrs Čendlers». Sportacentrs.com. Skatīts: 2012. gada 6. maijā. USA beat hosts Turkey to land first World Championshp title since 1994 (angliski) ASV pēc 16 gadu pārtraukuma triumfē pasaules čempionātā «ASV pēdējā ceturtdaļā ieslēdz aizsardzību un uzvar spāņus». Sportacentrs.com. 2012. gada 12. augustā. Skatīts: 2012. gada 12. augustā. «Kevin Durant, U.S. pull through in final as Spain can't rain on parade». ESPN.go.com. 2012. gada 12. augustā. Skatīts: 2012. gada 12. augustā. Oficiālā mājaslapa NBA profils (angliski) Basketball Reference profils (angliski) ESPN profils (angliski)