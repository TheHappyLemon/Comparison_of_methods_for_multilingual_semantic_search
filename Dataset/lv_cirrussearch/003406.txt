Daniels Munte Agers (dāņu: Daniel Munthe Agger; dzimis 1984. gada 12. decembrī Hvidovrē, Dānijā) ir dāņu futbola treneris un bijušais futbolists, aizsargs. Agers savas futbolista gaitas sāka vietējā bērnu futbola klubā "Rosenhøj BK", bet 12 gadu vecumā viņš pārgāja uz Dānijas Superlīgas kluba "Brondby" jauniešu komandu. 2004. gada jūlijā Agers no jauniešu komandas tika izsaukts uz pieaugušo vienību, kur ne vien nostiprinājās sastāvā, bet bija viens no komandas panākumu kaldinātājiem, kad tā triumfēja Dānijas čempionātā 2004./2005. gada sezonā. 2004. gadā Agers tika apbalvots ar gada talanta balvu, ko pasniedza Dānijas Futbolistu asociācija. Pēc veiksmīgās sezonas futbolistu izsauca uz Dānijas pieaugušo valstsvienību, kur draudzības spēlē pret Somiju viņš uz laukuma aizvadīja visas 90 minūtes. Nākamais mačs izlasē Ageram bija pret Angliju, kurā dāņi uzvarēja ar 4:1. 2005./2006. gada sezona viņam nebija sekmīga, jo jau 2005. gada septembrī aizsargs iedzīvojās savainojumā, kas liedza spēlēt līdz gada beigām. 2006. gada janvārī Agers publiski bija izteicies, ka vēlas pievienoties Anglijas Premjerlīgas klubam "Liverpool", kas tobrīd bija Čempionu līgas uzvarētāji. Futbolists pat neaizbrauca ar "Brondby" komandas biedriem uz ziemas treniņometni un 12. janvārī parakstīja 4,5 gadu līgumu ar Liverpūles klubu. "Liverpool" Agera iepriekšējam klubam samaksāja 5 miljonus sterliņu mārciņas, kas bija lielākā summa, ko jebkad izdevies iekasēt kādam no dāņu klubiem, kā arī tobrīd lielākā summa, no kuras "Liverpool" jebkad šķīrušies aizsarga dēļ. Pirmā pussezona Anglijā Ageram nebija veiksmīga, jo futbolists joprojām dziedēja savainojumu, tādēļ piedalījās vien četrās spēlēs. 2006./2007. gada sezonu dāņu aizsargs iesāka ar pilnu maču cīņā par Community Shield trofeju. Agers spēja nostiprināties komandas sastāvā, kur par vietu uz laukuma konkurēja ar Džeimiju Karageru un Sami Hīpiju. 2009. gada maijā Agers parakstīja jaunu četru gadu līgumu ar "Liverpool", kas paredz, ka nedēļā dāņu futbolists saņem 80 tūkstošus sterliņu mārciņu. Tā paša gada augustā viņš pārcieta muguras operāciju, bet 2010. gada 28. februārī aizvadīja savu 100. maču "Liverpool" sastāvā. 2021. gada martā tika paziņots, ka Agers 2021. gada jūnijā kļūs par Dānijas 1. divīzijas komandas HB Køge galveno treneri. Par viņa asitentu kļuva bijušais Dānijas izlases spēlētājs Larss Jakobsens. Nostrādāja šajā amatā divas sezonas, bet 2023. gada jūnijā Agers pēc abpusējas vienošanās atstāja klubu. "Brondby" 2005 Dānijas kauss 2004—05 Dānijas Superlīga "Liverpool" 2006 FA kauss 2006 "Community Shield" trofeja Individuāli 2007 Dānijas gada labākais futbolists Bascombe, Chris. Anfield bound Agger jets in. Liverpool Echo (2006-01-11). Retrieved on 2008-12-19. (dāniski) Jens Gjesse Hansen, Daniel Agger skifter til Liverpool Arhivēts 2006. gada 13. janvārī, Wayback Machine vietnē.. Danmarks Radio (2006-01-11). Retrieved on 2008-12-19. «Agger og Jacobsen er færdige i HB Køge». bold.dk (dāņu). 2023. gada 2. jūnijs. Skatīts: 2023. gada 21. oktobrī. Vikikrātuvē par šo tēmu ir pieejami multivides faili. Skatīt: Daniels Agers. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)