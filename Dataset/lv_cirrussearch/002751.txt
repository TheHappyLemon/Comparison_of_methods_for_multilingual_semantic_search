Nove Varpno (poļu: Nowe Warpno) ir pilsēta Polijas ziemeļrietumos, Rietumpomožes vojevodistē uz austrumiem no Stargardas Ščeciņskas pie Ščecinas līča Noves Varpno līča krastā. Pilsētas tiesības ap 1295. gadu piešķīra Kamminas bīskaps. 1759. gada 10. septembrī Septiņgadu kara laikā pie pilsētas notika jūras kauja starp zviedru un prūšu spēkiem, kurā prūši piedzīvoja sakāvi. Līdz Otrā pasaules kara beigām pilsēta atradās Vācijā, un tās vāciskais nosaukums bija Neivarpa (vācu: Neuwarp). Pēc Otrā pasaules kara pilsētas vācu iedzīvotāji tika padzīti, bet vietā ieradās poļi no PSRS ieņemtajiem Polijas apgabaliem. Gan poļu (Nowe), gan vācu (Neu-) nosaukums tulkojumā nozīmē Jaunā Varpno (Varpa). Vecā Varpa (Varpno) ir Altvarpa Noves Varpno līča pretējā krastā Vācijā. Vikikrātuvē par šo tēmu ir pieejami multivides faili. Skatīt: Nove Varpno. https://bdl.stat.gov.pl/api/v1/data/localities/by-unit/023216611034-0979308?var-id=1639616&format=jsonapi; P2701: JSON; pārbaudes datums: 7 oktobris 2022.