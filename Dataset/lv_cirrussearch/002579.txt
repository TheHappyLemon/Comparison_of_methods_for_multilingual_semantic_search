Trešdiena ir nedēļas trešā diena starp otrdienu un ceturtdienu. Senajā Romā trešdiena bija veltīta Merkuram — tādēļ dažās romāņu valodās trešdienas nosaukums atvasināts no Merkura (franču: mercredi). Ziemeļeiropā Merkura analogs bija senskandināvu dievs Odins, no tā cēlies angļu un holandiešu trešdienas nosaukums. Ja par pirmo nedēļas dienu uzskata svētdienu, tad trešdiena iznāk nedēļas vidū (arī darba nedēļas vidū), tādēļ vācu un krievu valodā trešdienu dēvē par vidus dienu (Mittwoch, среда).