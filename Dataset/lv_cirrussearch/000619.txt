Dolfs Lundgrēns (zviedru: Dolph Lundgren; dzimis Hanss Lundgrēns (Hans Lundgren) 1957. gada 3. novembrī) ir zviedru kinoaktieris, režisors, modelis un cīņas mākslas pārstāvis. Lundgrēns guva ievērību 1985. gadā, kad viņš filmējās filmā "Rokijs 4" padomju boksera Ivana Drago lomā. Kopš tā laika Lundgrēns ir filmējies vairāk nekā 80 filmās, lielākā daļa no tām ir asa sižeta filmas. Lundgrēns zināms sava garā un atlētiskā auguma dēļ, viņš bija 196 cm garš un svēra 111,5 kilogramus. Viņš kopā ar Silverstu Stalloni, Arnoldu Švarcenegeru, Stīvenu Sigālu un Žanu Klodu van Dammi pieder aktieru paaudzei, kas izveidoja spriedzes filmu varoņa stereotipu. «Aktieris Dolfs Lundgrēns apprecējis 38 gadus jaunāku fitnesa treneri». Delfi. «Dolph Lundgren». NNDB. Skatīts: 2008-07-21. Vikikrātuvē par šo tēmu ir pieejami multivides faili. Skatīt: Dolfs Lundgrēns. IMDb profils (angliski) AllMovie profils (angliski) Oficiālā tīmekļa vietne