Datorzinātnē datu struktūras ir konkrēts veids, kā datus glabāt datora atmiņā un kā tos efektīvi izmantot. Dažu veidu datu struktūras ir pielietojamas plašākam risinājumu lokam, bet dažas no tām ir labāk piemērotas specifiskiem uzdevumiem. Piemēram, B-koks ir ļoti noderīgs datubāzu risinājumu izstrādē, kamēr kompilatoru realizācijās identifikatoru atrašanai izmanto heštabulas. Datu struktūras tiek izmantotas gandrīz katrā programmā vai informācijas sistēmā. Daudzu efektīvu algoritmu pamatā ir specifiskas datu struktūras un padara iespējamu liela apjoma datu apstrādi, piemēram, lielas datubāzes vai tīmekļa indeksēšanas pakalpojumus. Daļa formālo projektēšanas metožu un programmēšanas valodu vairāk uzsver datu struktūras, nevis algoritmus kā galveno organizēšanas faktoru programmatūras plānošanā. Paul E. Black (ed.), ieraksts data structure Dictionary of Algorithms and Data Structures. U.S. National Institute of Standards and Technology. 15 December 2004. Pieejams tiešsaistē Arhivēts 2010. gada 3. februārī, Wayback Machine vietnē. Atjaunots 2009-05-21. Ieraksts data structure Encyclopædia Britannica (2009) Online entry atjaunots 2009-05-21.