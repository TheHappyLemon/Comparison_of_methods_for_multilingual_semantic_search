IPX (Internetwork Packet Exchange) ir OSI modeļa tīkla slāņa protokols. Šo protokolu izstrādāja kompānija Novell 20. gadsimta 80. gadu beigās. Novell lokālo tīklu failserveri bija populāri no 80. gadu beigām līdz 90. gadu vidum, jo šīs sistēmas bija ļoti efektīvas. Vēlāk lielu daļu no tām aizvietoja ar Microsoft serveriem, jo datori bija palikuši lētāki un zemāka efektivitāte vairs nebija tik svarīga. IPX parasti lietoja kopā ar SPX, kas ir transporta slāņa protokols. Atšķirībā no TCP/IP, te nav UDP analoga, atsevišķas paketes pārsūta tieši lietojot IPX. IPX adreses sastāv no 32 bitu tīkla adreses un 48 bitu datora adreses. Par datora adresi parasti lieto tā MAC adresi. IPX adreses principā ir līdzīgas IP adresēm (tikai ir garākas un te nav CIDR). Tā kā datora adrese parasti ir vienāda ar tā MAC adresi, te nav nepieciešams ARP protokols. Vēl, parasti mazos tīklos, kas nav sadalīti apakštīklos, tīkla adrese ir 0 (00:00:00:00). IPX lietoja lokālā tīkla failserveriem un tīkla spēlēm. IPX izstrādāja Novell saviem NetWare LAN failserveriem, tā kā tie bija populāri, šo protokolu sāka lietot arī citi. NetWare failserverim bija speciāla OS, bet tam varēja pieslēgties no dažādām OS, kam bija klients. NetWare varēja piekļūt tikai caur IPX, līdz 5 versijai, kad parādījās iespēja lietot IP. Windowā 95 un 98 bija iespējams lietot SMB failserverus caur IPX (netbios over IPX). SMB ir Microsoft Windows iebūvētā tīkla failsistēma. Vēlākajās versijās vairāk lietoja TCP/IP. 20. gadsimta 90. gados iznākušās DOS spēles, kuras varēja spēlēt tīklā, lielākoties darbojās caur IPX. (Doom, Heretic), vēlāk bija arī dažas windowa spēles, kam vajadzēja IPX (Diablo). Vēlāk lielākā daļa spēļu sāka lieto TCP/IP.