ResearchGate (latviešu: "Pētniecības vārti") ir bezmaksas pētnieku un zinātnieku sociālais tīkls. Šī interneta platforma piedāvā brīvu pieeju web 2.0. koncepcijai, ar kuras palīdzību ir iespējama interesējošo rakstu semantiska meklēšana (meklē ne vien atsevišķus vārdus, bet arī šo vārdu kopējo nozīmi) no speciāliem žurnāliem Šajā datu bankā ir iespējams atrast vairāk nekā 35 miljonus dažādu ierakstu. Piemēram, ja kādu medicīnisku anotāciju iekopē meklētājā, uzreiz parādās neskaitāmi raksti, kas ir relevanti ievadītajai anotācijai. Šādu meklēšanas pieeju var arī izmantot „kolēģu” meklēšanai no visas pasaules, kuri interesējas par šo pašu tēmu. ResearchGate piedāvā arī citus lietošanas rīkus — failu pievienošanu un ar to dalīšanos ar citiem, diskusiju forumu kā arī interešu grupu veidošanu. Lai varētu izmantot visas šīs interneta mājas lapas piedāvātās funkcijas, ir nepieciešams izveidot savu profilu. Interneta platformā ir iespējams arī izmantot darba meklēšanas funkciju, kas piedāvā galvenokārt dažāda veida ar zinātni un pētniecību saistītas darba iespējas visā pasaulē. Tuvākajā laikā šīs visām iepriekšminētajām funkcijām pievienosies virtuālās konferences veidošanas rīks, kā arī ResearchGate atbalsta COinS (bibliogrāfisku metadatu piesaiste HTML lapās, kas balstās uz OpenURL standartu) standarta izmantošanu. Daudzas zinātniskās organizācijas un konferences kā International Academy of Life Sciences, Eiropas Zinātnes fonds (European Science Foundation) izmanto ResearchGate kā komunikācijas platformu starp tās biedriem un dalībniekiem. Kopš ResearchGate dibināšanas 2011. gada maijā šim portālam ir reģistrējušies jau vairāk nekā 1 400 000 biedru no 192 valstīm. Patstāvīgie biroji atrodas Berlīnē un Bostonā. Ne vien Amerikā, bet arī Vācijā ResearchGate ir pievērsies neskaitāmu mediju uzmanību, kas ar vien palielina interesei par šo zinātnieku sociālo tīklu. Tāpat ResearchGate piedalās ar prezentācijām daudzās zinātniskās konferencēs. Eine Bühne für alle. Wie Wissenschaft 2.0 Forscher ins Netz zieht. In: Frankfurter Allgemeine Zeitung. 5. August 2009. Researcher Creates ‘Facebook for Scientists’ [novecojusi saite] «ResearchGate now supports COinS». Arhivēts no oriģināla, laiks: 2010. gada 7. jūlijā. Skatīts: 2010. gada 14. septembrī. Professor Facebook: More connective tissue may make academia more efficient Vikikrātuvē par šo tēmu ir pieejami multivides faili. Skatīt: ResearchGATE. Oficiālā mājas lapa Oficiālās mājas lapas blogs Audray Watters: "ResearchGATE Offers Social Networking for Scholars and Scientists" In:"Readwriteweb.com" Charles Blackwell: "Facebook for scientists" In:"deccanherald.com" Mandy de Waal: "[1]" In:"thedailymawerickco.za"