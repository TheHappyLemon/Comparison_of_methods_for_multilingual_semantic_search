Brjanskas rajons (krievu: Бря́нский район) ir administratīvā iedalījuma vienība Krievijā, Brjanskas apgabala ziemeļaustrumos. Tas robežojas ar Djatkovas rajonu ziemeļos, Žukovkas un Žirjatinas rajoniem rietumos, Vigoņiču un Navļas rajoniem dienvidos, Karačevas rajonu austrumos un Kalugas apgabalu ziemeļaustrumos. Rajona galvenās upes ir Desna un tās kreisās pietekas — Bolva un Sņežeta. Ziemeļu un austrumu rajona daļas aizņemti ar mežiem. Rajons tika izveidots 1929. gadā, un sākumā tā centrs bija Bežicas pilsēta. 1930. gadā rajona centrs tika pārvietots uz Brjansku. 1944.-1946. gados rajona centrs bija Supoņevas ciems, 1946.-1956. — atkal Bežica, un kopš 1956. līdz mūsdienām — Brjanska (neiekļaujoties to sastāvā). Līdz 1937. gadam Brjanskas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Pēc mūsdienu teritoriāla iedalījuma, Brjanskas rajonā ir 15 lauku pašvaldību.