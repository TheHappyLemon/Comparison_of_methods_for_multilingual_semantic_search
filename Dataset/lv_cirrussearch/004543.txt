Šis raksts ir par 1921. gada savienību. Par citām jēdziena Antante nozīmēm skatīt nozīmju atdalīšanas lapu. Mazā Antante (čehu: Malá dohoda; rumāņu: Mica Antantă, serbu: Мала Антанта) bija no 1920. līdz 1921. gadam starp Čehoslovākiju, Rumāniju un Serbu, Horvātu un Slovēņu karalisti izveidota alianse. Kuras mērķis bija novērst Ungārijas teritoriālās paplašināšanās ambīcijas un nepieļaut Hābsburgu dinastijas varas atjaunošanu Ungārijā un Austrijā. Francija atbalstīja aliansi, parakstot vienošanos ar katru no Mazās Antantes dalībvalstīm. Francija cerēja ar šīs alianses palīdzību bloķēt Vāciju un tādējādi apdraudot to ar karu divās frontēs militārā konflikta gadījumā. Alianse savu nozīmi sāka zaudēt 1936. gadā, bet pilnībā izjuka 1938. gadā, kad Vācija bez militāra konflikta spēja pilnībā okupēt visu Čehoslovākiju.