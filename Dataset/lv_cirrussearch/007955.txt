Šis raksts ir par grāmatu. Par citām jēdziena Mazais princis nozīmēm skatīt nozīmju atdalīšanas lapu. "Mazais princis" (franču: Le Petit Prince) ir franču rakstnieka un lidotāja Antuāna de Sent-Ekziperī (1900—1944) vislabāk pazīstamā grāmata. Autors to uzrakstīja 1943. gadā, dzīvojot Ņujorkā, ASV. Grāmatu Sent-Ekziperī ir ilustrējis pats, un veltījis to savam draugam Leonam Vertam. Darbs "Mazais princis" ir vislasītākā un visvairāk tulkotā franču grāmata pasaulē. Tā tika pasludināta par 20. gadsimta Francijas labāko grāmatu. Darbs ir iztulkots vairāk nekā 250 valodās un dialektos, kā arī braila rakstā. Ievas Lases latviešu valodā tulkotais stāsts Latvijā ir izdots vairākas reizes. Kopumā katru gadu pasaulē joprojām tiek pārdotas vairāk kā miljons "Mazā prinča" grāmatas, bet kopējais pārdoto grāmatu skaits ir lielāks kā 140 miljoni. "Mazais princis" ir kļuvis par vislabāk pārdoto grāmatu pasaulē, kāda jebkad ir bijusi izdota. Jau no grāmatas iznākšanas brīža, stāsts par Mazo princi ir pārveidots gan par teātra, operas un baleta izrādēm, gan par Mazo princi ir uzņemtas kinofilmas un zīmētas animācijas. Lai gan grāmata ir pasniegta kā pasaka bērniem, tā vairāk ir domāta pieaugušajiem. Tajā tiek stāstīts par filozofisko cilvēka likteni, dzīves jēgu, sabiedrības kritiku un virspusējo pieaugušo dzīvi. "Mazais princis" ir poētisks stāsts par to, kā lidmašīnas pilots, kurš, ciešot avārijā, nosēžas tuksnesī un tur satiek mazu zēnu, kas uz Zemi atlaidies no neliela asteroīda. Stāsts ir filozofisks un tas ietver sabiedrības kritiku, vienlaikus pārdomājot pieaugušo pasaules dīvainības. Lai arī grāmata tiek pasniegta kā bērnu grāmata, Mazais princis pieaugušajiem lasītājiem ir devis vairākas filozofiskas atklāsmes par cilvēka raksturu. Vienas no spēcīgākajām stāsta sarunām risinās starp Mazo princi un lapsu, kuru zēns satiek savā ceļojumā pa Zemi. Lapsas teksti ietver visu stāsta esenci: "On ne voit bien qu'avec le cœur. L'essentiel est invisible pour les yeux..." (Īsti mēs redzam tikai ar sirdi. Būtiskais nav acīm saredzams) vai "Tu deviens responsable pour toujours de ce que tu as apprivoisé" (Tev vienmēr jābūt atbildīgam par tiem, ko esi pieradinājis). Laikraksta "Le Monde" 100 gadsimta grāmatas «Mun-Delsalle, Y-Jean (2011) Guardians of the Future». Arhivēts no oriģināla, laiks: 2012. gada 2. maijā. Skatīts: 2013. gada 27. augustā. A Prince Eternal 'Little Prince' discovery offers new insight into classic book Van Gelder, Lawrence (2000) Footlights: Celestial Traveller "Mazais princis" katru gadu tiek pārdots arī audio un audiovizuālajos ierakstos. Kopējais pārdoto vienību skaits pārsniedz 80 miljonus Listening to The Little Prince Arhivēts 2013. gada 2. jūnijā, Wayback Machine vietnē. Galembert, Laurent de Bodin de (2000) Idée, Idéalisme et Idéologie Dons les Oeuvres Choisies de Saint Exupéry (thèse) Atziņas no grāmatas "Mazais princis", Antuāns de Sent-Ekziperī Citātu kartotēka - Mazais princis[novecojusi saite] grāmata "Mazais princis" Bezmaksas referāti skolai: Mazais princis