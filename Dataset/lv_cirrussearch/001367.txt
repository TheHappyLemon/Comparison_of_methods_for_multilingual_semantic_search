Kolumbijas zebiekste (Mustela felipei) ir neliels sermuļu dzimtas (Mustelidae) plēsējs. Kolumbijas zebieksti sauc arī par Dona Felipes zebieksti. Šī ir ļoti reta zebiekstu suga, kas dzīvo nelielā teritorijā Kolumbijā, Kaukas un Uilas reģionos. Vienu reizi tā ir novērota Ekvadorā. Zebiekstei gan vietējais nosaukums, gan zinātniskais nosaukums ir iedots par godu zīdītāju pētniekam Felipem Herskovicam (Hershkowitz) jeb Donam Felipem. Zebieksti var sastapt tikai kalnos 1700—2700 metrus virs jūras līmeņa. Zebiekstes populāciju apdraud mežu intensīvā izciršana. Praktiski tā ir uz izmiršanas robežas, jo zebiekste dzīvo ļoti nelielā teritorijā, šobrīd ir palikušas mazāk kā 10 Kolumbijas zebiekstes. Iespējams, ka tas ir visapdraudētākais plēsīgais dzīvnieks visā Dienvidamerikā. Kolumbijas zebiekstei kā visām zebiekstēm ir slaids, garš un lokans ķermenis. Tās ķermeņa garums bez astes ir apmēram 22 cm, astes garums 11 cm. Vienīgā nosvērtā zebiekste svēra 138 g. Kažoka krāsa ir tumši brūna ar oranžu vai gaiši dzeltenu pavēderi un pakakli. Purns gandrīz melns. Matojums ir garš, bet plāns. Aste gara un tieva, sastādot 1/3 daļu no kopējā ķermeņa garuma, astes gals melns. Kolumbijas zebiekstes foto apskatīt šeit[novecojusi saite]. Ļoti maz ir zināms par zebiekstes ieradumiem un uzvedību. Tomēr ir zināms, ka Kolumbijas zebiekstes ķepām ir peldplēves, kas liek domāt, ka tā ir daļēji ūdenī dzīvojošs dzīvnieks. Mustela felipei (Colombian Weasel)[novecojusi saite] Izor, R. J., and L. de la Torre. 1978. A New Species of Weasel (Mustela) from the Highlands of Colombia, with Comments on the Evolution and Distribution of South American Weasels. Journal of Mammalogy. Vol. 59(1): 92-102 Eisenberg, J. F, and K. H. Redford. 1999. Mammals of the Neotropics - The Central Neotropics. Vol. 3. Chicago University Press, Chicago. ISBN 0-226-19542-2 «колумбийская ласка, ласка колумбийская (Mustela felipei), ареал описание окрас размер вес колумбийской ласки, среда обитания пища добыча поведение популяция, реферат колумбийс...». Arhivēts no oriģināla, laiks: 2010. gada 31. maijā. Skatīts: 2010. gada 25. februārī. Novak, R. M. 1999. Walker's Mammals of the World. 6th edition. Johns Hopkins University Press, Baltimore. ISBN 0-8018-5789-9 The Colombian Weasel