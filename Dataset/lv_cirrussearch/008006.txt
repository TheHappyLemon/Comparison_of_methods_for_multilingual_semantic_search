Fernando Belaunde Terī (Fernando Belaúnde Terry, dzimis 1912. gada 12. oktobrī Limā, miris 2002. gada 4. jūnijā Limā) bija divkārtējs Peru prezidents (1963—1968, 1980—1985). Partijas Tautas darbība (Acción Popular) līderis. Atcelts no amata pēc 1968. gada militārā apvērsuma, tomēr pēc militāristu režīma beigām 1980. gadā vēlreiz ievēlēts par Valsts prezidentu. Abu prezidentūru laikā ekonomiskā nestabilitāte radīja nemiernieku grupējumu aktivizēšanos valstī, kas noveda pie cilvēktiesību pārkāpumiem gan no valdības, gan nemiernieku puses.