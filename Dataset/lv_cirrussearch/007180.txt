Floids Džoijs Meivezers jaunākais (angļu: Floyd Joy Mayweather, Jr.; dzimis Floids Sinklērs (Floyd Sinclair) 1977. gada 24. februārī Grandrepidsā, Mičiganas štatā ASV) ir profesionāls amerikāņu bokseris. Viņš ir piecu svara kategoriju pasaules čempions, kopumā ir izcīnījis 9 Pasaules čempiona titulus. Profesionāļa karjeras laikā ir uzvarējis visās 50 cīņās, kurās piedalījies. Laikraksta The Ring vērtējumā viņš ir viens no izcilākajiem bokseriem visā pasaulē. Atlantas 1996. gada vasaras olimpiskajās spēlēs izcīnīja bronzas medaļu. Dzimis Grendrapidsā, Mičiganas štatā. Viņa tēvs Floids Meivezers seniors bija bokseris septiņdesmitajos un astoņdesmitajos, viņš arī bija cīnījies ar slaveno Reju Leonardu. Viņa tēvocis Rodžers Meivezers bija Pasaules čempions divās svara kategorijas, otrs tēvocis Džefs Meivezers bija IBO čempions svara kategorijā līdz 59 kilogramiem. Amatieros viņš izcīnīja uzvaras 84 cīņas un zaudēja 6. Viņš tika dēvēts par Pretty Boy, jo bija ļoti simpātisks, kā arī reti uzņēma spēcīgus sitienus pateicoties savai brīnumainajai aizsardzībai, kuru viņam iemācīja viņa tēvs Floids Meivezers seniors. Viņš piedalījās Atlantas vasaras olimpiskajās spēlēs, 57,2 kg divīzija viņš saņēma bronzas medaļu, kaut arī pusfinālos lielākā daļa uzskatīja, ka Floids uzvarēja. Pēc neveiksmīgajām Olimpiskajām spēlēm Floids izdomāja pievienoties profesionāļiem. Savu profesionālo karjeru Floids sāka 2. pusvieglajā svarā, līdz 59 kg. Savās pirmajās septiņpadsmit cīņas Floids bija lielisks, uzvarot visas septiņpadsmit, trīspadsmit ar nokautu. Floids jau agrā vecumā tika uzskatīts par vienu no labākajiem bokseriem, daudzi viņam paredzēja spožu nākotni, daži pat izteicās, ka viņam ir izredzes kļūt par visu laiku labāko. Pēc septiņpadsmit uzvarām septiņpadsmit cīņas divu gadu laikā Floids tika pie iespējas izaicināt WBC čempionu svara kategorijā līdz 59 kg Dženāro Hernandezu, Hernandezs nekad nebija zaudējis svara kategorijā līdz 59 kg, kā arī viņa vienīgais zaudējums bija pret leģendāro Oskaru de la Hoju. Floids dominēja Hernandezu spiežot viņa trenerim apturēt cīņu astotajā raundā. Hernandezam abas acis bija ļoti uzpampušas, ka viņš tik tikko ko varēja redzēt. Floids bija tikai 21 gadus vecs. Pēc šīs uzvaras Floids arī tika uzskatīts par īsto un vienīgo čempionu svara kategorijas līdz 59 kg. Savu WBC titulu Meivezers aizstāvēja piecas reizes, visas uzvarot. Floida sestā WBC titula aizstāvēšana notika pret Djēgo Koralesu. Šī tika uzskatīta par grūtāko cīņu Floida īsajā boksa karjerā, daudzi pat uzskatīja, ka Koraless ir pārāk liels priekš Floida un uzvarēs viņu. Taču Floids pazemoja Djēgo visas cīņas garumā nokautējot Djēgo piecas reizes un uzvarēja ar tehnisko nokautu desmitajā raundā. Pēc šīs cīņas daudzi sāka Floidu uzskatīt par vienu no labākajiem "pound for pound" bokseriem Pasaulē. Pēc vēl divām titula aizstāvēšanām Floids pieņēma lēmumu pakāpties svara kategorijā līdz 61,2 kg. Meivezera pirmā cīņa vieglā svara divīzijā bija pret WBC čempionu un labāko bokseri divīzijā Hosē Luisu Kastiljo. Šī tiek uzskatīta par grūtāko cīņu Meivezera karjerā, Floids uzvarēja pirmos sešus raundus ar skaistu džebu un skaistām labajām rokām, kā arī otrajā raundā Floids nokautēja Kastiljo, taču tiesnesis uzskatīja, ka Kastilijo ir paslīdējis. Otrā pusi cīņas Kastiljo bija daudz aktīvāks, bieži vien sagādājot Meivezeram problēmas, piezemējot dažus spēcīgus sitienus, taču lielākā daļa no sitieniem nesasniedza mērķi, jāpiebilst, ka astotajā raundā Kastiljo tika noņemts punkts par sišanu pēc pārtraukuma laikā, devītajā raundā Meivezeram noņēma punktu par elkoņa izmantošanu. Floids uzvarēja ar pārliecinošu vienbalsīgu tiesnešu lēmumu. Daži boksa fani uzskatīja, ka Kastiljo uzvarēja, jo bija daudz agresīvāks. Jāpiemin, ka Floids divas dienas pirms cīņas savainoja kreiso roku, kā rezultāta nevarēja tik efektīvi izmantot savu kreiso āķi vai džebu. Daudzi bija neapmierināti ar iepriekšējās cīņas iznākumu, boksa fani no Floida gaidīja pārliecinošāku sniegumu, kā rezultātā Floids pret Hosē Luisu Kastiljo tikās atkārtoti 2002. gada 7. decembrī, šoreiz pirmās cīņas puse bija līdzīga pirmajai cīņai, Floids izmantoja savu ātrumu, džebu un labo roku dominēja Kastiljo, otrā cīņas puse nebija tik līdzīga kā iepriekšējā cīņa. Floids uzvarēja ar vienbalsīgu tiesnešu lēmumu, neatstājot nekādu šaubu. Pēc šīs cīņas Floids kļuva par īsto un vienīgo čempionu vieglā svara divīzijā. Floids savu titulu aizstāvēja vēl divas reizes, pēc kurām viņš izdomāja pakāpties svara kategorijā. Uz svara kategoriju līdz 63,5 kg Floids pārgāja, jo vēlējās cīņu pret populāro Arturo Gatī. Ap 2004. gadu Floids bija populārs tikai starp boksa faniem un ekspertiem, tie arī viņu uzskatīja par vienu no labākajiem bokseriem uz dotu brīdi, cilvēki ārpus boksa par viņu neko nezināja. Šī cīņa ļautu Floidam kļūt atpazīstamākam, kā rezultātā viņš arī saņemtu lielāku atalgojumu par savām cīņām. Pēc divām uzvarām svara kategoriju līdz 63,5 kg Floids saņēmu savu iespēju cīņai pret Gatī. Meivezers pret Gati bija pirmā Floida cīņa kura bija skatāma Pay-Per-View. Cīņa bija par Gatī piederošo WBC 2. vieglā svara titulu. Pirms cīņas Floids negatīvi bija izteicies par Arturo, saucot viņu par uzpūstu bokseri un neīsto čempionu. Floids dominēja Arturo sešu raundu garumā, piespiežot Arturo trenerim pārtraukt cīņu. Uzvara par Artuto Floidam ļāva kļūt par čempionu trijās dažādās svara kategorijās. Pēc šīs uzvaras Floids vēlējās sevi pierādīt un pakāpās uz talantīgo pusvidējo svara kategoriju. Savu pirmo titula cīņu pusvidējā svarā Meivezers aizvadīja pret Zabs Džuda, kurš savā pēdējā cīņā sensacionāli zaudēja Karlosam Baldomiram. Meivezera un Džudas cīņas likme bija IBF un IBO tituli. Meivezers uzvarēja Džudu ar vienbalsīgu tiesnešu lēmumu. Cīņas sākuma kontrolēja Džuda, pāris reizes izdarot nopietnus sitienus, taču vidus daļā Meivezers piemērojās Džudas stilam un dominēja cīņu. Desmitajā raundā Floids turpināja medīt Džudu ejot uz nokautu, taču Džuda zaudēja kontroli un izdarīja tīšu sitienu zem jostas vietas. Pēc tā ringā sākās nekārtības, Floids treneris un onkulis Rodžers Meivezers uzkāpa uz ringa un pateica kaut ko Džudam, pēc kā Džuda uzbruka R. Meivezeram. Pēc kāda lika nekārtības tika novērstas, cīņa atsākās. Pārtraukuma laikā Džuda atguvās un spēja aizvadīt cīņu līdz galam, taču Meivezers uzvarēja diez gan pārliecinoši. Nākamo cīņu Floids aizvadīja ar Karlosu Baldomiru, lai noskaidrotu kurš ir īstais čempions pusvidējā svara divīzijā. Meivezers pārliecinoši sakāva Baldomiru ar vienbalsīgu tiesnešu lēmumu. Baldomirs neuzvarēja nevienu raundu, Floids bija pārāk ātrs, veikls un gudrs. Cīņas laikā Floids satraumēja savu labo roku, kā rezultātā nespēja nokautēt Baldomiru. Meivezers pēc cīņas intervijā izaicināja boksa leģendu un boksa atpazīstamāko vīru Oskaru De La Hoju. Izaicinājums tika apstiprināts un cīņa notika svara kategorijā līdz 69.9 kg. Meivezers—Pakjao Vikikrātuvē par šo tēmu ir pieejami multivides faili. Skatīt: Floids Meivezers. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Olympedia profils (angliski) Munzüger Sport profils (vāciski) CageMatch profils (angliski) Internet Wrestling Database profils (angliski) BoxRec profils (angliski)