SliTaz ir neliela izmēra Linux distributīvs, tas aizņem tikai 29 MB, uzinstalētā veidā aizņem mazāk par 200 MB. Tas ir viens no mazākajiem Linux distributīviem, labi piemērots vecākai datortehnikai (datoram vajag vismaz 256 MB operatīvo atmiņu) vai arī kā dzīvais distributīvs, ko palaist no zibatmiņas vai diska. SliTaz ir iekļautas dažādas programmas, lai atjaunotu bojātu sistēmu, kopā 2.0 "stable" versijai ir pieejamas vairāk nekā 1300 programmu pakotnes. Tās var pieinstalēt caur pakotņu menedžeri Tazpkg. SliTaz izstrāde sākās 2006. gadā, šobrīd pēdējā versija ir 2.0, ir pieejama arī atjaunota, eksperimentālā versija (cooking version) 2.0 versijai. Šogad paredzēts izlaist arī 3.0 versiju. Projektu uztur šveicietis Kristofs Linkolns (Christophe Lincoln) un izstrādātāju komanda, kurā var iesaistīties jebkurš interesents. SliTaz ir iespējams uzstādīt no dzīvā diska vai USB, caur internetu. Ir iespējams uzinstalēt arī uz VirtualBox virtuālās mašīnas. «Index of /stable/». Arhivēts no oriģināla, laiks: 2010. gada 4. februārī. Skatīts: 2010. gada 2. februārī. «SliTaz - Developers corner». Arhivēts no oriģināla, laiks: 2010. gada 10. februārī. Skatīts: 2010. gada 2. februārī. SliTaz « VirtualBoxes – Free VirtualBox® Images SliTaz DistroWatch lapa (angliski) SliTaz oficiālā mājaslapa (angliski)