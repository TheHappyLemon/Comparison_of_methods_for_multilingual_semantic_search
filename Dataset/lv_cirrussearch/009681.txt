Pedro Almodovars Kabaljero (spāņu: Pedro Almodóvar Caballero; dzimis 1949. gada 25. septembrī) ir spāņu kinorežisors un scenārists. Almodovars tiek uzskatīts par mūsdienu vienu no veiksmīgākajiem un starptautiski vispazīstamākajiem spāņu režisoriem. Daudzas viņa filmas filmētas neatkarīgā kino stilā. Tajās bieži parādās popkultūras elementi, dažkārt attēlota LGBT tematika. Almodovara nozīmīgākās filmas ir Matador (1986), "Sievietes uz nervu sabrukuma robežas" (Mujeres al borde de un ataque de nervios, 1988), "Sasien mani! Atsien mani!" (1989), "Viss par manu māti" (Todo sobre mi madre, 1999), "Runā ar viņu" (Hable con ella, 2002), "Sliktā audzināšana" (2004), "Atgriezties" (Volver, 2006), "Zaudētie apskāvieni" (Los abrazos rotos, 2009), "Āda, kurā es dzīvoju" (2011), Julieta (2016), "Sāpes un slava" (2019) un "Paralēlās mātes" (2021). Par oriģinālscenāriju filmai "Runā ar viņu" Almodovars ieguvis Amerikas Kinoakadēmijas balvu. Četras reizes ieguvis BAFTA kino balvas — par filmām "Viss par manu māti", "Runā ar viņu" (divas balvas) un "Āda, kurā es dzīvoju". Almodovars četras reizes ieguvis balvas Kannu kinofestivālā, kā arī četras reizes apbalvots ar Cēzara balvu. Vikikrātuvē par šo tēmu ir pieejami multivides faili. Skatīt: Pedro Almodovars. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Oficiālā mājaslapa (angliski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Plašāka režisora biogrāfija (latviski) Arsenals.lv profils (latviski)