Vindhuka (afrikandu: Windhoek, vācu: Windhuk) ir Namībijas galvaspilsēta un lielākā pilsēta. Tā atrodas valsts centrālajā daļā, starp Kalahari un Namiba tuksnešiem. Attālums līdz Atlantijas okeānam ir aptuveni 280 kilometri. Vindhuku ieskauj Khomasa kalni, pilsēta atrodas 1654 m vjl. 1890. gadā Vindhuku dibināja Vācijas impērijas kolonizatori un tā kļuva par Vācu Dienvidrietumu Āfrikas centru. 1915. gadā Dienvidāfrikas bruņotie spēki iekaroja Namībiju un līdz ar to arī Vindhuku. Dienvidafrikāņu pakļautībā valsts atradās līdz pat 1990. gadam, kad Vindhuka kļuva par neatkarīgās Namībijas galvaspilsētu. Vindhuka ir valsts ekonomikas, politikas un kultūras centrs. Gandrīz katrs Namībijas valsts uzņēmums, valsts iestāde, izglītības un kultūras iestāde atrodas Vindhukā. Vindhukas sadraudzības pilsētas ir : Berlīne, Vācija Havanna, Kuba Johannesburga, Dienvidāfrika Kingstona, Jamaika Nankina, Ķīna Ričmonda, ASV Sanantonio, ASV Šanhaja, Ķīna Sudžou, Ķīna Trosingena, Vācija Vindhuka 19. gadsimta beigās Vācu Dienvidrietumu Āfrikas pasta zīmogs Vikikrātuvē par šo tēmu ir pieejami multivides faili. Skatīt: Vindhuka. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) https://www.joburg.org.za/about_/Pages/About%20the%20City/About%20Joburg/Twinning-Agreements-.aspx