1920. gada vasaras olimpiskās spēles bija septītās vasaras olimpiskās spēles. Tās no 1920. gada 14. augusta līdz 29. augustam notika Beļģijas pilsētā Antverpenē. Oficiāli spēles atklāja Alberts I. Šīs bija pirmās olimpiskās spēles pēc Pirmā pasaules kara beigām. Antverpenei tiesības rīkot spēles tika piešķirtas par pilsētas iedzīvotāju paciestajām sāpēm Pirmā pasaules kara laikā. Olimpiādē pirmo reizi ar atsevišķām komandām piedalījās Argentīna, Brazīlija, Čehoslovākija, Igaunija, Monako un Serbu, Horvātu un Slovēņu karaliste, bet nepiedalījās Pirmajā pasaules karā uzvarētās Centrālās lielvalstis un Padomju Krievija. Antverpenes olimpiskajās spēlēs piedalījās 29 valstis, kuras pārstāvēja 2626 sportisti. Kopumā tika sadalīti 154 medaļu komplekts 22 sporta veidos. Antverpenē pirmo reizi mastā tika uzvilkts karogs ar pieciem apļiem. beļģu paukotājs Vikors Buans bija pirmais sportists, kurš dalībnieku vārdā deva olimpisko zvērestu. Otrās vietas ieguvējs 1500 m skrējienā brits Filips Noels - Beikers, būdams atbruņošanās eksperts, saņēma Nobela miera prēmiju. Pamatraksts: 1920. gada vasaras olimpisko spēļu medaļu tabula Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi Vikikrātuvē par šo tēmu ir pieejami multivides faili. Skatīt: 1920. gada vasaras olimpiskās spēles. Encyclopædia Britannica raksts (angliski) Encyclopædia Universalis raksts (franciski) SOK jumtalapa par Antverpenes olimpiskajām spēlēm (angliski) Sports-Reference profils (angliski)