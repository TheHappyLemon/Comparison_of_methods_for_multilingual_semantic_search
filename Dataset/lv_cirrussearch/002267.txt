Ivanofrankivska (ukraiņu: Івано-Франківськ) ir pilsēta Ukrainas rietumos, Ivanofrankivskas apgabala centrs. Vēsturiski Staņislavova (ukraiņu: Станиславів, poļu: Stanisławów), 1962. gadā pārdēvēta ukraiņu dzejnieka un sabiedriskā darbinieka Ivana Franko vārdā. Pilsēta atrodas Ukrainas Karpatu ziemeļaustrumu priekškalnē, Bistricas krastos, aptuveni 115 km attālumā no Ļvivas. Pilsēta dibināta 1663. gadā kā cietoksnis Polijas sastāvā, un līdz pat 1962. gadam tā saucās Staņislavova (pēc Otrā pasaules kara vienkāršoti par Staņislavu). Pēc Polijas Pirmās dalīšanas 1772. gadā pilsēta iekļāvās Austrijas Impērijā (Austroungārijā) un bija tur līdz Pirmā pasaules kara beigām. Pēc Pirmā pasaules kara kādu laiku bija Rietumukrainas Tautas Republikas galvaspilsēta, tomēr vēlāk iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, PSRS iebruka Polijā, un Staņislavova tika iekļauta Ukrainas PSR. No 1941. gada līdz 1944. gadam atradās vācu okupācijā. Īsi pirms pilsētu ieņēma vācieši, tās apkārtnē NKVD nošāva apmēram 600 politieslodzīto. Kara laikā tika iznīcināti pilsētas ebreju iedzīvotāji, bet pēc kara pilsētas poļu iedzīvotāji tika pārcelti uz Poliju. No 1991. gada — neatkarīgās Ukrainas sastāvā. Ivanofrankivska (Staņislavova) ir baltkrievu rakstnieces Svetlanas Aļeksijevičas (Святлана Алексіевіч, 1948), rakstnieka Jurija Andruhoviča (Юрій Андрухович, 1960), poļu valodnieka Ježija Kuriloviča (Jerzy Kuryłowicz, 1895—1978) un poļu ģenerāļa Staņislava Sosabovska (Stanisław Sosabowski, 1892—1967) dzimtā pilsēta. Baja Mare, Rumānija (1990) Žešova, Polija (2000) Hšanova, Polija (2001) Ribņika, Polija (2001) Zelona Gura, Polija (2001) Oradja, Rumānija (2003) Tomašova Mazovecka, Polija (2004) Ņīreģhāza, Ungārija (2004) Opole, Polija (2005) Targovište, Rumānija (2005) Traķi, Lietuva (2006) Jelgava, Latvija (2007) Svidņica, Polija (2008) Ļubļina, Polija (2009) Košalina, Polija (2010) Nova Solas apriņķis, Polija (2010) Pršerova, Čehija (2010) Ārlingtonas apgabals, Amerikas Savienotās Valstis (2011) Rustavi, Gruzija https://ukrstat.gov.ua/druk/publicat/kat_u/2022/zb/05/zb_%D0%A1huselnist.pdf; lappuse: 25. Перелік поріднених міст (станом на травень 2011 р.). Офіційний сайт міста Івано-Франківська Грузинське місто-побратим Черкас – Руставі відправляє гуманітарний вантаж в Україну. Новини Черкас Vikikrātuvē par šo tēmu ir pieejami multivides faili. Skatīt: Ivanofrankivska. Ivanofrankivskas oficiālā mājaslapa (ukrainiski)