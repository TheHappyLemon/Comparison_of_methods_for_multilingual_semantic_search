Džeks Kempbels (angļu: Jack Campbell; dzimis 1992. gada 9. janvārī) ir amerikāņu hokejists, vārtsargs, ASV junioru izlases dalībnieks. Pašlaik (2022) Kempbels spēlē NHL kluba Edmontonas "Oilers" rindās. 2009.—10. sezonā Kempbels spēlēja USHL līgas klubā USNTDP Juniors, taču pēc sezonas beigām NHL draftā viņu ar augsto 11. numuru izvēlējās Dalasas "Stars" vienība. Kempbels bija pirmais vārtsargs, kurš tika izvēlēts 2010. gada NHL draftā. 2010.—11. sezonu Džeks aizvadīja OHL klubā Vinzoras "Spitfires", tās sastāvā uzsākot arī 2011.—12. gada sezonu. 2011.—12. gada sezonas gaitā Kempbels debitēja arī Amerikas hokeja līgas klubā Teksasas "Stars". NHL debiju piedzīvoja 2013.—14. gada sezonā, aizvadot vienu spēli Dalasas "Stars" rindās. "Stars" sistēmā Kempbels turpināja spēlēt AHL, līdz 2016. gada vasarā tika aizmainīts uz Losandželosas "Kings". 2018. gadā Kempbels nostiprinājās "Kings" rindās, kļūstot par komandas otro vārtsargu aiz Džonatana Kvika. 2020. gada februārī tika aizmainīts uz Toronto "Maple Leafs", kur pavadīja divas sezonas. 2022. gada 13. jūlijā Kempbels parakstīja piecu gadu ($ 25 miljonu vērtībā) līgumu ar Edmontonas "Oilers". ASV izlases rindās spēlējis 2009. un 2010. gada Pasaules U18 čempionātos, abas reizes izcīnot zelta medaļas. 2010. gadā Kempbels tika atzīts arī par turnīra labāko vārtsargu. Kempbels spēlēja arī 2010. gada Pasaules čempionātā junioriem, turnīrā izcīnot čempionu titulu. 2011. gada čempionātā Kempbela pārstāvētā izlase izcīnīja bronzas medaļas, kā arī Kempbels tika atzīts par turnīra labāko vārtsargu. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.sportsnet.ca/nhl/article/oilers-sign-jack-campbell-to-five-year-25-million-contract/