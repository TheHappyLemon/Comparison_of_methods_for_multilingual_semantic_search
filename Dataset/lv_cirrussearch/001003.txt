Ramšteinas katastrofa ir otra traģiskākā aviošova katastrofa, nākamā pēc Skņilovas katastrofas 2002. gadā. 1988. gada 28. augustā aviošova Flugtag 88, kas norisinājās ASV gaisa karaspēku bāzē Ramšteinā, (vācu: Ramstein) Vācijā, itāļu Frecce Tricolori pilotu grupas uzstāšanās laikā sadūrās trīs no desmit Aermacchi MB-339PAN lidmašīnām. Rezultātā viena no lidmašīnām iekrita skatītājos. Septiņdesmit cilvēku (ieskaitot trīs pilotus) gāja bojā, pēc dažādiem ziņu avotiem, no 300 līdz 400 cilvēku guva smagus ievainojumus. Šajā dienā vairāk nekā 300 tūkstoši cilvēku bija ieradušies amerikāņu aviobāzē Ramšteinā. Aviošova galvenajam notikumam vajadzēja būt itāļu pilotu grupai Frecce Tricolori. Desmit lidmašīnas izpildīja augstākās pilotāžas figūru — "caurdurto sirdi". Frecce Tricolori sadalījās divās grupās, kas uzzīmēja debesīs sirds veidolu. Figūras apakšējā daļā tie traucās viens otram pretī līdzās skatītāju līnijai ar ātrumu apmēram 800 km/h. Vienlaicīgi vēl vienai lidmašīnai, kas atveidoja bultu, bija jāizlido starp šīm divām grupām skatītāju virzienā. Pilota kļūmes rezultātā lidmašīna, kas atveidoja bultu, 40 metru augstumā sadūrās ar divām lidmašīnām. Sasistā lidmašīna nogāzās saldējuma tirdzniecības vagoniņa tuvumā. Bija karsta diena un šajā vietā atradās daudz skatītāju, ieskaitot bērnus. Nokritusī lidmašīna uzsprāga un sākās liels ugunsgrēks. Viena no lidmašīnām, kas atveidoja sirds formas, nokrita līdzās medicīniskajam glābēju helikopteram UH-60, tās lauskas nogalināja visus, kas atradās helikopterā. Pilots pēc trieciena izdzīvoja un mēģināja katapultēties, bet viņa izpletnis atvērās tikai daļēji, un pilots gāja bojā, atsitoties pret zemi. Trešā lidmašīna uzsprāga gaisā. Tās lauskas nokrita no skatītājiem attālākā vietā. Gaisā palikušās pilotāžas grupas Frecce Tricolori lidmašīnas nosēdās netālajā Sembašas aviobāzē. Šajā nelaimes gadījumā gāja bojā 16 bērni, lielākā daļa nomira slimnīcās no spēcīgiem apdegumiem. Kopumā pēc medicīniskās palīdzības vērsās vairāk nekā 1000 cilvēku. Tika atzīmēta paaugstināts pašnāvību skaits to ļaužu vidū, kas bija šīs katastrofas liecinieki.[nepieciešama atsauce] Cietušajiem tika izmaksātas kompensācijas. Uz trim gadiem Rietumvācijā tika aizliegts organizēt aviošovus. Tika izstrādāti sekojoši aviošovu rīkošanas noteikumi: Palielināts minimālais attālums no pilotēšanas vietas līdz skatītājiem. Pašreiz tas ir 400 metri. Pilnībā aizliegti manevri un pilotēšana skatītāju virzienā. Jebkuri manevri tagad jāsaskaņo ar virszemes dienestu, kas ir atbildīgs par aviošovu drošību. Ramštainas aviobāzē vairs nekad netika rīkoti aviošovi. Traģēdijas vietā izvietots memoriāls. 4 held over worst air show crash Arhivēts 2013. gada 3. aprīlī, Wayback Machine vietnē., CNN World http://www.robert-stetter.de/Ramstein/pics/Frecce05.jpg Pilotāžas elementa fotogrāfija, kas veikta īsi pirms sadursmes Katastrofas videoieraksts Sadursmes fotogrāfijas Airshow Photo Gallery by Robert Stetter Airliners.net Katastrofas aculiecinieku mājaslapas Ramštainas bāzes oficiera blogs (angliski) Ronalda Faša blogs, kas šajā traģēdijā zaudēja ģimeni (vāciski) Katastrofas atbalsta grupa Arhivēts 2011. gada 19. jūlijā, Wayback Machine vietnē. (vāciski)