Janniks Dalmā (franču: Yannick Dalmas, 1961. gada 28. jūlijā, Le-Bosē) ir bijušais sacīkšu braucējs no Francijas. Viņš ir piedalījies 49 Formula 1 posmos, bet kvalificējies sacīkstei 24 reizes. Labākā izcīnītā vieta F1 sacīksēs bija 5. vieta 1987.gada Austrālijas GP, bet par piekto vietu viņš nesaņēma punktus čempionāta kopvērtējumā. 1988. gada beigās Dalmā saslima un viņam nācās izlaist sezonas pēdējos 2 posmus. Viņš atveseļojās pirms jaunās sezonas starta, taču slimība bija atstājusi paliekošas sekas. Pēc 1990. gada Dalmā beidz F1 pilota karjeru un sāka piedalīties Lemānas 24 stundu sacīkstēs. Šajās sacensībās viņš guva ievērojamus panākumus, uzvarot sacensībās 4 reizes (1992., 1994., 1995. un 1999.gadā), katru reizi pārstāvot citu komandu. 1994. gadā viņš tomēr īslaicīgi atgriezās Formula 1 sacensībās, pārstāvot Larrousse komandu 2 posmos. Itālijas GP viņš piedzīvoja avāriju, bet Portugāles GP finišu sasniedza 2 apļus aiz uzvarētāja.