Arga leduskupols (angļu: Dome Argus), saukts arī A kupols (Dome A), ir Austrumantarktīdas ledus vairoga paaugstinājums, tā augstākais punkts, sasniedzot 4093 m augstumu. Izvietojies apmēram pa vidu starp Lemberta glečera sākumu un Dienvidpolu. Arga leduskupols ir līdzens polārā plato paaugstinājums, 2400 m dziļumā zem kura atrodas zemledus Gamburceva kalnu grēda. Arga leduskupols plaši pazīstams ar nosaukumu "A kupols", jo polārā plato virsmas paaugstinājumiem sākotnēji tika piešķirti latīņu alfabēta burtu kodi (A, C, F kupoli un B grēda). Arga leduskupols tika atklāts no 1967. līdz 1979. gadam no lidaparātiem veiktas radiolokācijas programmā un tam kā augstākajam punktam tika piešķirts "A" kupola apzīmējums. Vēlāk Skota Polāro pētījumu institūts kupolam piešķīra nosaukumu "Arga leduskupols" par godu argonautu kuģim (arī citiem Polārā plato kupoliem nosaukumi saistīti ar antīkajām un senajām teikām). 2005. gada janvārī Ķīnas antarktiskā ekspedīcija veica pārgājienu no Džunšaņas stacijas un ar GPS palīdzību noteica koordinātas kupola augstākajam punktam, kas atrodas 60 km garas un 10 km platas iegarenas grēdas vienā galā. Uz kupola tika ierīkota automatizēta meteostacija. 2008. gada janvārī Ķīnas polāro pētījumu institūts sadarbībā ar Austrālijas, ASV un Lielbritānijas institūcijām uz Arga kupola ierīkoja robotizētu observatoriju (PLATeau Observatory). 2009. gada 27. janvārī uz kupola tika ierīkota Ķīnas vasaras polārstacija Kuņluņa. «Dome C FAQ». Arhivēts no oriģināla, laiks: 2011. gada 6. jūnijā. Skatīts: 2010. gada 13. jūlijā. «Where is the best site on Earth? Domes A, B, C and F, and Ridges A and B». Arhivēts no oriģināla, laiks: 2010. gada 21. jūlijā. Skatīts: 2010. gada 13. jūlijā. Arhivēts 2010. gada 21. jūlijā, Wayback Machine vietnē. «Dome A, Antarctica». Arhivēts no oriģināla, laiks: 2010. gada 24. martā. Skatīts: 2010. gada 13. jūlijā. Antarctic expedition team withdraws from Zhongshan Station Koordinātas: 80°22′S 77°21′E﻿ / ﻿80.367°S 77.350°E﻿ / -80.367; 77.350