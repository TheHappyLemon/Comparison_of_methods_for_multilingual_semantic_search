Krokodils Gena (krievu: Крокодил Гена) ir izdomāts tēls, draudzīgs krokodils krievu rakstnieka Eduarda Uspenska grāmatu sērijā "Pekausis". Tas kļuva populārs pēc grāmatas motīviem veidotā Sojuzmuļtfiļm studijas animācijas filmu seriāla "Krokodils Gena" iznākšanas. Leļļu filmā viņa balsi ierunājis Vasilijs Ļivanovs. 50 gadus vecais Gena strādā zoodārzā par krokodilu. Viņš spēlē mutes harmonikas un viņam patīk dziedāt. Viņa plašāk zināmās dziesmas ir Пусть бегут неуклюже… un Голубой вагон ("Zilais vilciena vagons"). Genas draugs ir Pekausis, galvenais leļļu filmas varonis.