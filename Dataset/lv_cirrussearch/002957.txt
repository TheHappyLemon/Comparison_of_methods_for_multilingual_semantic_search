Laura Igaune (dzimusi 1988. gada 10. februārī Stučkā (tagadējā Aizkrauklē)) ir latviešu vieglatlēte, startē vesera mešanas un diska mešanas sacensībās. Paralēli sportistes gaitām strādā arī par treneri. Vesera mešanā, kas ir L. Igaunes pamatdisciplīna, kopš 2010. gada Latvijas čempionāta vieglatlētikā viņai pieder Latvijas rekords (šobrīd 73,56 m). Beigusi Kokneses vidusskolu, pēc tam Rīgas Stradiņa universitāti un Rietumkentuki Universitāti. Ar vieglatlētiku sāka nodarboties vēlu — tikai 11. klasē, sākotnēji meta disku; pirmais treneris Igors Lulle. Pēc tam trenējās pie Vladimira Kuzņecova un Viļņa Sudāra. L. Igaunes personiskais rekords diska mešanā ir 51,96 m (2008). Pēc studiju beigām Rīgas Stradiņa universitātē pārcēlusies studēt un trenēties ASV. Pēc studiju beigām tur turpina strādāt par treneri. 2011. gada pavasarī sacensībās ASV L. Igaune piecas reizes laboja Latvijas rekordu vesera mešanā. Vispirms 27. martā viņa rekordu uzlaboja līdz 61,25 m, 2. aprīlī — 63,07 m, 14. aprīlī — 63,14 m, 22. aprīlī — 63,56 m, bet 7. maijā Billy Hayes Invitational sacensībās Blūmingtonā L. Igaune veseri raidīja 64,44 m tālumā. 2012. gada aprīlī vairākkārt laboja rekordu, vispirms to uzlabojot līdz 65,78 m, pēc tam — 66,23 m, tad 21. aprīlī Našvilā līdz 68,94. Diemžēl šis rezultāts par 6 cm atpalika no 2012. gada vasaras olimpisko spēļu normatīva. 2019. gada 15. martā viņa atkal laboja valsts rekordu, to izdarot divkārt sacensībās Šarlotā, ASV. Vispirms 69,74 (2. metienā), tad 69,76 m (5. metienā). Pašlaik L. Igaune strādā par treneri Elonas Universitātē Ziemeļkarolīnā. 20. aprīlī sacensībās Daremā L. Igaune atkal laboja Latvijas rekordu, pie tam pat trīs reizes, trešajā mēģinājumā sasniedzot 71,61 m. Šis rezultāts bija ne vien jauns Latvijas rekords, bet arī ļāva kvalificēties Pasaules čempionātam. Maijā sacensībās ASV viņa aizmeta veseri 73,56 m attālumā, atkal labojot Latvijas rekordu un izpildot 2020. gada olimpisko spēļu kvalifikācijas normatīvu. 2019. gada Pasaules čempionātā Dohā, L. Igaune neiekļuva finālā, sasniedzot 22. vietu kopvērtējumā (67,77 m). L. Igaune izcīnīja tiesības dalībai 2020. gada vasaras olimpiskajās spēlēs, kur ieņēma 20. vietu ar rezultātu 68,53 m, nekvalificejoties sacensību finālam. Latvijas čempionātā krīt valsts rekords, eSports.lv Sapnis un veseris Arhivēts 2019. gada 24. jūlijā, Wayback Machine vietnē. Sporto.lv Laura Igaune labo Latvijas rekordu vesera mešanā SportaCentrs.com Laura Igaune atkal labo Latvijas rekordu vesera mešanā — 63.07, sportacentrs.com Laura Igaune vēlreiz labo Latvijas rekordu, sportacentrs.com Laurai Igaunei kārtējais Latvijas rekords — 63.56, sportacentrs.com Igaune kārtējo reizi labojusi Latvijas rekordu, sportacentrs.com Billy Hayes Invitational Arhivēts 2011. gada 10. augustā, Wayback Machine vietnē. (angliski) «Laura Igaune – 65,78 m !». Lat-athletics.lv. Skatīts: 2012. gada 18. aprīlī.[novecojusi saite] «Hammer Throw Results». www.directathletics.com. 2012. gada 14. aprīlis. Skatīts: 2012. gada 18. aprīlis. Laurai Igaunei jau trešais Latvijas rekords šopavasar -68,94 m ![novecojusi saite] Andris Staģis. «Laura Igaune divkārt labo Latvijas rekordu vesera mešanā !». athletics.lv (latviešu). Skatīts: 2019-03-16. Vesera metēja Igaune ar jaunu Latvijas rekordu izpilda pasaules čempionāta normatīvu LSM Olympedia profils (angliski) IAAF profils (angliski) Trach and Field vieglatlētes profils (angliski) Latvijas vieglatlēta(-es) profils Latvijas Vieglatlētikas savienības profils