Patriks Tūresens (norvēģu: Patrick Thoresen; dzimis 1983. gada 7. novembrī Oslo) ir norvēģu hokejists, spēlē kreisās malas uzbrucēja pozīcijā, Norvēģijas hokeja izlases spēlētājs. Pašlaik (2020) pārstāv Norvēģijas čempionāta vienībā Storhamar. Profesionāļa karjeru Tūresens sāka 1999.—2000. gada sezonā, debitējot Norvēģijas hokeja līgas kluba Storhamar rindās. 2001.—02. un 2002.—03. gada sezonas hokejists aizvadīja QMJHL, taču tad pievienojās Zviedrijas Elitsērijas klubam Djurgårdens IF, tās sastāvā aizvadot nākamās trīs sezonas. 2006.—07. gada sezonu Tūresens aizvadīja NHL kluba Edmontonas "Oilers" rindās. 2007.—08. gada sezonas otrajā pusē hokejists tika aizmainīts uz Filadelfijas "Flyers", taču vasarā norvēģis atgriezās Eiropā, pievienojoties Šveices hokeja līgas klubam HC Lugano. 2009. gada vasarā hokejists noslēdza līgumu ar KHL vienību Ufas "Salavat Julajev". 2010.—11. gada sezonā Tūresens izcīnīja Gagarina kausu. Pēc sezonas beigām Patriks pievienojās Sanktpēterburgas SKA. SKA rindās aizvadīja četras sezonas, 2015. gadā otro reizi izcīnot Gagarina kausu. 2015.—16. gada sezonu aizvadīja Djurgårdens IF, taču tad Tūresens pievienojās Šveices hokeja līgas vienībai Cīrihes "Lions". Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski) KHL profils (angliski)