Transporta slānis (angļu: transport layer) ir 4. slānis 7 slāņu OSI modelī un 5 slāņu TCP/IP modelī. Tas apkalpo lietojumslāni TCP/IP modelī un sesijas slāni OSI modelī. Tas izmanto tīkla slāņa funkcijas. Šajā rakstā pamatā ir apskatīts transporta slānis TCP/IP modelī. Tas ir pamata slānis, kurā tīkla dators sazinās ar citu tīkla datoru. Tās galvenais mērķis ir nodrošināt pakešu drošu un bez kļūdām pārvietošanos tīklā. Tas tiek panākts, izveidojot savienojumus starp ierīcēm, apstiprinot pakešu saņemšanu un atkārtoti nosūtot paketes, kuras netiek saņemtas vai ir bojātas pirms mērķa sasniegšanas. Šajā slānī ir TCP protokols Transporta slānis nodrošina programmu (lietotņu) datu bloku sadalīšanu mazākos gabalos pārsūtīšanai caur tīklu un pārsūtīšanu caur tīklu (un pretējās operācijas otrā galā). Transporta slāņa protokoli pārsūta datus tieši no vienas tīkla datora programmas uz otru (tāpat kā tīkla slāņa protokoli pārsūta starp diviem datoriem un datu posma slāņa protokoli starp divām ierīcēm (kas var būt vai nebūt datori)). Pazīstamākie transporta slāņa protokoli ir TCP/IP lietotie TCP un UDP protokoli. Vēl pie transporta slāņa protokoliem pieder SPX (to lietoja kopā ar IPX, un tajos apstākļos IPX daļēji darbojas kā transporta slāņa protokols), NBF (netbios frames)(tur vispār nebija tīkla slāņa protokola un apakšējā slāņa protokols bija ethernet). Transporta slānis saņem datus no uz datora darbojošām programmām, tos statistiski samultipleksē, t.i., veido datu paketes un pievieno source un destination portu numurus. Abu galu adreses, kopā ar abu galu portiem (4 objekti) veido tīkla soketu, kas viennozīmīgi identificē komunikāciju kanālu starp diviem procesiem. OSI modelī porti ir definēti sesijas slānī. Daži transporta slāņa protokoli (TCP, bet ne UDP) nodrošina virtuālos savienojumus (virtual circuit), t.i., nodrošina konnekciju orientētas komunikācijas caur pakešu tīklu. Šeit transporta slāņa protokols programmām dod iespēju pārsūtīt nepārtrauktas baitu plūsmas. Vēl, daži transporta slāņa protokoli (TCP, bet ne UDP) nodrošina uzticamas (reliable) komunikācijas, t.i., kļūdu labošana (ja pienāk kļūdaina pakete, to prasa atsūtīt vēlreiz). Pie šīs funkcionalitātes pieder arī pazaudēto pakešu atkārtota nosūtīšana (no sūtošā gala). TCP protokola datu blokus sauc par segmentiem, UDP protokola datu blokus sauc par datagrammām. - Nodrošina end-to-end saziņu starp procesiem - Demultipleksē saziņu starp mītnēm - Citi iespējamie servisi: - Uzticama ziņošana par kļūdām - Laika nosacījumi - Plūsmas pielāgošana (plūsmas un sastrēguma vadība) Saskarne: nosūtīt ziņojumu uz norādīto procesu; lokāliem procesiem sūtīto ziņojumu saņemšana Protokols: var implementēt uzticamību, plūsmas kontroli, lielu ziņojumu sadalīšanu paketēs, kadrējumu Piemēri: TCP un UDP