Ladislavs Naģs (Ladislav Nagy; dzimis 1979. gada 1. jūnijā Šacā, Čehoslovākijā) ir profesionāls slovāku hokejists, spēlē kreisās malas uzbrucēja pozīcijā, Slovākijas hokeja izlases dalībnieks. Pašlaik (2016) Naģs spēlē Slovākijas Ekstralīgas klubā HC Košice. Karjeru uzsācis 1996. gadā Slovākijas Ekstralīgas klubā HK Dragon Prešov. 1997. gada NHL draftā viņu Sentluisas "Blues" izraudzījās ar kopējo 177. kārtas numuru. Nacionālajā čempionātā aizvadījis dažas sezonas, 1998. gadā sāka spēlēt Ziemeļamerikā. Debijas sezonā (1999—2000) NHL Sentluisas "Blues" sastāvā aizvadīja 11 spēles, kurās guva divus vārtus. "Blues" sastāvā aizvadīja divas sezonas, pēc tam tika aizmainīts uz Fīniksas "Coyotes". 2006.—2007. un 2007.—2008. gada sezonas aizvadīja trīs klubu sastāvos: "Coyotes", Dalasas "Stars" un Losandželosas "Kings". Nākamās divas sezonas L. Naģs aizvadīja KHL kluba Čerepovecas "Severstal" sastāvā. Slovākijas hokeja izlases sastāvā ir izcīnījis zelta medaļu 2002. gada Pasaules čempionātā un bronzu 2003. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski) KHL profils (angliski)