Vupertāle (vācu: Wuppertal) ir Vācijas pilsēta, kas atrodas valsts rietumos pie Vuperas upes. Pilsēta atrodas Ziemeļreinas-Vestfālenes federālajā zemē uz dienvidiem no Reinas-Rūras aglomerācijas. Vupertāle atrodas 34 kilometru attālumā no Diseldorfas un 527 kilometru attālumā no Vācijas galvaspilsētas Berlīnes. Pēc 2013. gada datiem Vupertālē dzīvo 343 488 iedzīvotāji, bet tās aglomerācijā dzīvo 11,3 miljoni iedzīvotāju. Pēc iedzīvotāju skaita tā ir Vācijas 17. lielākā pilsēta un 85. lielākā Eiropas Savienības pilsēta. Pilsēta ir pazīstama ar savu 1901. gadā izveidoto piekārto viensliežu tramvaju - Schwebebahn Wuppertal. Pilsētā ir labi saglabājušās daudz klasicisma, jūgendstila un Bauhaus stila ēku.Vurptāle ir nozīmīgs ķīmiskās, farmaceitiskās un metalurģiskās rūpniecības centrs. Vupertāle ir vācu koncerna Bayer rašanās vieta. 1897. gadā šeit tika radīts aspirīns. Vupertāles pilsēta tika izveidota 1929. gadā, apvienojot septiņas atsevišķas pilsētas. Vupertālē ir dzimuši: Arno Brēkers (Arno Breker) (1900-1991) - tēlnieks Hermanis Ebinghauss (Hermann Ebbinghaus) (1850—1909) - psihologs Frīdrihs Engelss (Friedrich Engels) (1820-1895) - marksisma teorētiķis Hanss Knapertsbušs (Hans Knappertsbusch) (1888-1965) - diriģents Rūdolfs Karnaps (Rudolf Carnap) (1891-1970) - filozofs Elza Laskere-Šīlere (Else Lasker-Schüler) (1869-1945) - dzejniece Jūliuss Plikers (Julius Plücker) (1801-1868) - matemātiķis Johaness Rau (Johannes Rau) (1931-2006) - politiķis Horsts Taperts (Horst Tappert) (1923-) - aktieris Toms Tikvers (Tom Tykwer) (1965-) - kinorežisors Gonsalo Kastro (Gonzalo Kastro) (1987-) - futbolists 2022. gada Vācijas pašvaldību reģistrs; pārbaudes datums: 7 oktobris 2023.