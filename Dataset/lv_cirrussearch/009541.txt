Salma Valgarma Hajeka Himenesa-Pino (spāņu: Salma Valgarma Hayek Jiménez-Pinault; dzimusi 1966. gada 2. septembrī Koacakoalkosā, Meksikā) ir meksikāņu un amerikāņu aktrise, režisore, producente. Viņa ir viena no pazīstamākajām meksikāņu izcelsmes aktrisēm Holivudā. Aktrises karjeru Hajeka sāka 23 gadu vecumā un 1989. gadā piedalījās meksikāņu telenovelē Teresa, kas ļāva viņai kļūt par populāru aktrisi Meksikā. 1991. gadā Hajeka pārcēlās uz Holivudu. Piedalījās tādās filmās, kā Desperado (1995), "No krēslas līdz rītausmai" (1996), "Dogma" (1999), "Mežonīgie rietumi" (1999). Lielāko atzinību ieguvusi par gleznotājas Frīdas Kalo atveidošanu filmā "Frīda" (Frida, 2002). Par šo lomu kā labākā aktrise tika nominēta Amerikas Kinoakadēmijas balvai, Zelta globusa balvai, BAFTA kino balvai un Kinoaktieru ģildes balvai. Tēlojusi lomas filmās "Reiz Meksikā" (2003), "Pēc saulrieta" (After the Sunset, 2004), Bandidas (2006), "Vientuļās sirdis" (Lonely Hearts, 2006), Americano (2011), "Lielie" (2010), "Lielie 2" (2013), "Visu stāstu stāsts" (Tale of Tales, 2015), "Killera miesassargs" (The Hitman's Bodyguard, 2017), Like a Boss (2020), "Mūžīgie" (2021) un "Guči nams" (2021). 2005. gadā Hajeka bija Kannu kinofestivāla žūrijas locekle un tā paša gada decembrī vadīja Nobela prēmijas koncertu. «Cannes festival opens with drama». BBC NEWS. 2005. gada 11. maijs. Rebecca Winters Keegan. «People». Time, 2006. gada 1. janvāris. Arhivēts no oriģināla, laiks: 2011. gada 20. jūlijā. Skatīts: 2011. gada 15. jūnijā. Vikikrātuvē par šo tēmu ir pieejami multivides faili. Skatīt: Salma Hajeka. Encyclopædia Britannica raksts (angliski) Brockhaus Enzyklopädie raksts (vāciski) IMDb profils (angliski) AllMovie profils (angliski) Box Office Mojo profils (angliski)