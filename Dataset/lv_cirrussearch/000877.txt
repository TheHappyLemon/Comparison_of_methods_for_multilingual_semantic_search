Vžesņa (poļu: Września) ir pilsēta Polijas centrālajā daļā, Lielpolijas vojevodistē uz dienvidiem no Gņezno. Rakstos pirmoreiz minēta 1256. gadā. No 1793. līdz 1920. gadam (ar pārtraukumu no 1807. līdz 1815. gadam, kad tā atradās Varšavas hercogistes sastāvā) ietilpa Prūsijā un bija pazīstama ar vācisko nosaukumu Vrešene (Wreschen). Pēc Pirmā pasaules kara iekļāvās atjaunotajā Polijas valstī. 1901. gadā Vžesnā notika skolnieku protesti pret vietējās skolas pāreju uz vācu valodu, kurus brutāli apspieda. Komponista Luija Levandovska (Louis Lewandowski, 1821 - 1894) un Latviešu leģiona 19. divīzijas komandiera Frīdriha-Vilhelma Boka (Friedrich-Wilhelm Bock, 1897 — 1978) dzimtā pilsēta. Latvijas ukraiņu rakstnieka Andreja Zadonska (1893-1941) miršanas vieta. https://bdl.stat.gov.pl/api/v1/data/localities/by-unit/023015830054-0971637?var-id=1639616&format=jsonapi; P2701: JSON; pārbaudes datums: 6 oktobris 2022.