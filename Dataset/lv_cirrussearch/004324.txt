7. gadsimts p.m.ē. bija gadsimts, kas sākās 700. gadā p.m.ē. un beidzas 601. gadā p.m.ē. Tuvajos Austrumos dominēja Asīrijas impērija, kas regulāri veica karagājienus uz Babiloniju un Seno Ēģipti. Gadsimta beigās Asīrijā arvien biežāk iebruka kaimiņu tautas, kā rezultātā tā beidza pastāvēt. Vietā izveidojās Jaunbabilonijas valsts. Nebukadnecars II, kas kļuva par valdnieku 605. gadā p.m.ē., tiek uzskatīts par dižāko šīs jaunizveidotās valsts valdnieku. Ap 600. gadu p.m.ē. Nebukadnecars II uzsāk Babilonas gaisa dārzu celtniecību. 667. gadā p.m.ē. grieķi dibināja Bizantionas pilsētu (mūsdienās Stambula), kas vēlāk kļuva par Bizantijas galvaspilsētu. Visa gadsimta garumā Senajā Ķīnā valdīja Džou dinastijas imperatori.