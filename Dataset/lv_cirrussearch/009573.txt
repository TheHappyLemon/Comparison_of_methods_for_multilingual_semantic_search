Bredlijs Kevins Maršāns (Bradley Kevin Marchand; dzimis 1988. gada 11. maijā Helifeksā, Kanādā) ir profesionāls kanādiešu hokejists, spēlē malējā uzbrucēja pozīcijā. Pašlaik (2023) pārstāv NHL klubu Bostonas "Bruins", kurā aizvadījis visu savu profesionāļa karjeru. No 2023. gada septembra pilda arī Bostonas komandas kapteiņa funkcijas. 2006. gada NHL draftā viņu Bostonas "Bruins" izraudzījās ar kopējo 71. kārtas numuru. NHL debitējis 2009. gada 21. oktobrī pret Našvilas "Predators". Pirmos vārtus NHL guvis 2010. gada 3. novembrī pret Bufalo "Sabres". 2010.—2011. gada sezonā viņš veiksmīgi spēlēja finālsērijas izšķirošajā septītajā spēlē, kurā guva divus vārtus, tādējādi palīdzot viņa pārstāvētajam "Bruins" uzvarēt Vankūveras "Canucks" un izcīnīt Stenlija kausu. Jau kopš 2011. gada Maršāns kļuva par stabilu "Bruins" uzbrukuma vērtību, katru sezonu gūstot vismaz 36 punktus. 2015.—16. gada sezona izvērtās par rezultatīvāko Maršāna līdzšinējā NHL karjerā, tajā gūstot 61 rezultativitātes punktu. Kanādas jaunatnes izlašu sastāvā izcīnījis divas Pasaules junioru čempionāta zelta medaļas (2007. un 2008. gadā). «Begin lifts Bruins to 3–2 win over Predators». Canadian Broadcasting Corporation. 2009-10-21. Arhivēts no oriģināla, laiks: 2011-07-21. Skatīts: 2010-02-20. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)