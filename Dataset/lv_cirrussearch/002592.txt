Kameņa Pomorska (poļu: Kamień Pomorski) ir pilsēta Polijas ziemeļrietumos, Rietumpomožes vojevodistē uz ziemeļiem no Ščecinas pie Odras attekas Dzivnas (Dziwna). Kūrortpilsēta. Katedrāle. Daļēji saglabājušies viduslaiku aizsardzības mūri. Pilsēta dibināta 1176. gadā kā bīskapa rezidence. 1274. gadā ieguva Lībekas tiesības. Līdz pat 1544. gadam (reformācijai) pilsēta bija Kamminas bīskapijas centrs. Kaut arī pilsēta bija bīskapijas centrs, tās teritorija lielākoties bija Kolbergas apkaimē. No 1648. līdz 1679. gadam pilsēta atradās Zviedrijas, pēc tam - Brandenburgas pakļautībā. Līdz Otrā pasaules kara beigām pilsēta atradās Vācijas sastāvā, un tās vāciskais nosaukums bija Kammina (vācu: Kammin). Pēc Otrā pasaules kara pilsētu piešķīra Polijai, tās vācu iedzīvotāji tika padzīti, bet vietā ieradās poļi no PSRS ieņemtajiem Polijas apgabaliem. 2009. gada 13. aprīlī pilsētā aizdegās bezpajumtnieku patversme, ugunsgrēka rezultātā bojā gāja 21 cilvēks. Kameņā Pomorskā (Kamennā) dzimuši: Ūve Jonsons (Uwe Johnson, 1934 - 1984) - vācu rakstnieks Ēvalds Georgs fon Kleists (Ewald Georg von Kleist, 1700 - 1748) - vācu jurists un fiziķis Klausjirgens Vusovs (Klausjürgen Wussow, 1929 - 2007) - vācu aktieris Kameņas Pomorskas katedrāle (Konkatedra św. Jana Chrzciciela w Kamieniu Pomorskim) Kameņas Pomorskas katedrāle https://bdl.stat.gov.pl/api/v1/data/localities/by-unit/023216607034-0979113?var-id=1639616&format=jsonapi; P2701: JSON; pārbaudes datums: 6 oktobris 2022.