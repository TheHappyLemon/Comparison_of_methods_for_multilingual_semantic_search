Ēriks Bernārs (franču: Éric Bernard; dzimis 1964. gada 24. augustā Martižē, Francijā) — franču autosportists, piedalījies Formula 1 sacīkstēs no 1989.gada līdz 1991.gadam un 1994.gadā. 1985.gadā kļuva par Formula Renault čempionu, bet 1987.gadā par Francijas F3 vicečempionu. 1988.gadā piedalījās Formula 3000 sacensībās, izcīnot uzvaru Heresā. 1989.gadā aizvadīja 2 sacīkstes F1, pārstāvot Larrousse komandu. Arī nakamajā gadā viņš turpināja pārstāvēt Larrousse komandu, trīsreiz izcīnot punktus, kopvērtējumā 13.vieta. 1991.gadā veicās vājāk, izdevās izcīnīt tikai vienu punktu. Japānas GP treniņbraucienos piedzīvoja avāriju, kurā salauza kāju. 1993.gadā pēc atveseļošanās kļuva par Ligier komandas testpilotu, bet 1994.gadā kļuva par šīs komandas pamatpilotu. Izmantojot to, ka 1994.gada Vācijas GP izstājās daudzi līderi, izcīnija savu vienīgo goda pjedestālu. Šajā pašā gadā, 1 sacīkstē pārstāvēja Lotus komandu. Pēc F1 karjeras beigšanas piedalījās FIA GT un ALMS sacensībās.