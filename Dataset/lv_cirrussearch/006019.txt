Talsu Vēstis ir reģionālais laikraksts Talsu novadā. Laikraksts iznāk kopš 1945. gada 22. maija (vispirms ar nosaukumu Padomju karogs). Nosaukums tika mainīts 1989. gadā, kad laikrakstu tā kolektīvs atmodas iespaidos pārdēvēja par Talsu Vēstīm. Kopš 2022. gada 1. februāra laikrakstu izdod SIA "SILK MILK Media", turpinot iesākto un attīstot laikraksta saturu. Kopš 2022. gada laikraksta oficiālā tīmekļa vietne ir www.retalsi.lv , tajā atrodami arī TV9 Pakalni gatavotie ziņu sižeti, kas veltīti novadam.