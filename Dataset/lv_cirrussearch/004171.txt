Dvaits Filipss (angļu: Dwight Phillips; dzimis 1977. gada 1. oktobrī Dekatūrā, Džordžijas štatā, ASV) ir bijušais amerikāņu vieglatlēts, startējis tāllēkšanas un dažkārt arī sprinta sacensībās. Piedalījies divās olimpiskajās spēlēs (2000, 2004), 2004. gadā Atēnās izcīnīja zelta medaļu. Pasaules čempionātos ir izcīnījis četras uzvaras (2003, 2005, 2009, 2011). 2003. gada Pasaules čempions telpās. D. Filipsa personīgais rekords ir 8,74 m, kas padara viņu par septīto vistālāk aizlēkušo vieglatlētu. Pēc vidusskolas beigām 1996. gadā iestājās Kentuki Universitātē, bet vēlāk pārgāja uz Arizonas štata universitāti, ko pabeidza 2000. gadā. Pirmo nozīmīgāko panākumu izcīnīja Sidnejas olimpiskajās spēlēs 2000. gadā, kur iekļuva finālā. Savukārt pirmā lielākā uzvara tika izcīnīta 2003. gada Pasaules čempionātā ar rezultātu 8,32 m, kas ir zemākais rezultāts, ar kādu ir izcīnīta uzvara Pasaules čempionātu vēsturē. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)