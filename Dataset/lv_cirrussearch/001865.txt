No Doubt ir amerikāņu rokgrupa no Anahaimas Kalifornijas štatā. Tā tika izveidota 1986. gadā, bet savu pirmo albumu grupa izdeva tikai 1992. gadā. No Doubt pasaules slavu izpelnījās 1995. gadā ar albumu Tragic Kingdom, kas tika pārdots 18 miljonos kopiju visā pasaulē, bet albumā iekļautā dziesma Don't Speak kļuva par pasaules mēroga hitu. 2000. gada No Doubt albums Return of Saturn jau izpelnījās mazāku ievērību, taču 2001. gada albums Rock Steady, kurā grupa pievērsās arī regejam un dancehall mūzikai, ieguva lielu kritiķu atzinību. Grupa 2004. gadā uz laiku savu darbību pārtrauca, jo grupas vokāliste Gvena Stefani izlēma uzsākt solokarjeru. 2008. gadā Stefani atgriezās No Doubt sastāvā, un grupa atsāka uzstāties koncertturnejās, tāpat arī notika darbs pie jaunā albuma ierakstīšanas, kas tika izdots 2012. gada septembrī. Studijas albumi No Doubt (1992) The Beacon Street Collection (1994) Tragic Kingdom (1995) Return of Saturn (1999) Rock Steady (2001) Push and Shove (2012) Citi albumi The Singles 1992-2003 (2003) Everything in Time (2004) Oficiālā mājas lapa (angliski) Oficiālais YouTube kanāls (angliski)