Otrdiena ir nedēļas otrā diena starp pirmdienu un trešdienu. Senajiem romiešiem otrdiena bija veltīta kara dievam Marsam, tādēļ daudzās romāņu valodās otrdienas nosaukums atvasināts no Marsa (itāļu: martedì, franču: mardi). Savukārt angļu un skandināvu valodās otrdienas nosaukums cēlies no senskandināvu dieva Tīra (angļu: Tuesday). Portugāļi otrdienu sauc par "trešo dienu" (terça-feira), jo par pirmo dienu uzskata svētdienu. Amerikas Savienotajās valstīs vēlēšanas notiek tikai otrdienās. Grieķu un spāņu kultūrās otrdienu uzskata par neveiksmīgu dienu. Turklāt spāņvalodīgie uzskata, ka 13. datums ir īpaši nelaimīgs, ja iekrīt otrdienā, nevis piektdienā.