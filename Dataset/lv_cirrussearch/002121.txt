Škoda 24Tr Irisbus (Rietumeiropā pazīstams kā Irisbus Škoda 24Tr) ir zemās grīdas trolejbusu modelis, kuru kopš 2003. gada ražo Čehijas rūpnīca "Škoda Electric" (piegādā elektroiekārtas) sadarbībā ar firmu "Irisbus" (veic trolejbusa korpusa ražošanu). Iekārtu uzstādīšanu un trolejbusa komplektēšanu veic Plzeņas rūpnīcā "Škoda" (rūpnīcu Ostravā pie Ohržas slēdza 2004. gadā). Pēc samērā veiksmīgiem mēģinājumiem apvienot autobusu ar trolejbusu (Karosa ŠM 11/Škoda T 11, Karosa B831/Škoda 17Tr un Škoda 21Ab/Škoda 21Tr), čehi veica ceturto mēģinājumu un radīja trolejbusu Škoda 24Tr. Trolejbuss Škoda 24Tr ir bāzēts uz autobusa Irisbus Citybus 12M bāzes un tā modernizētās versijas Citelis 12M. Trolejbusam Škoda 24Tr ir divasu nesošā virsbūve. Trolejbusam ir zemā grīda, tikai aizmugurējās daļas sēdekļi atrodas uz paaugstinājuma. Pateicoties pneimatiskā gaisa spilvena īpašībām (spēja pazemināt gaisa spiedienu trolejbusa labajā pusē) piebraucot pie pieturas trolejbuss spēj pazemināties līdz ietves līmenim. Trolejbusa labajā pusē atrodas trīs durvis ar dubultajām "stop" pogām, kuras atveras pēc pasažieru pieprasījuma. Elektroiekārtas, balstītas uz IGBT tranzistora bāzes, tiek izvietotas speciālos konteineros uz jumta. Paralēli parastajam trolejbusu modelim tiek ražoti arī trolejbusi, kas aprīkoti ar dīzeļģeneratoru. Tas ļauj trolejbusiem braukt bez kontaktstieņiem, to dažkārt izmanto, kad trolejbusam ir jānovirzās no maršruta, bet nereti izmanto arī tāpat braucot pa regulāru maršrutu, kā piemēram, Rīgā, 9. un 27. trolejbusu maršrutā. Pirmais trolejbuss tika būvēts uz autobusa Citybus bāzes (jumts balstīts uz CNG bāzes). Sakarā ar šāda veida autobusu ražošanas pārtraukšanu un aizstāšanu ar modernāku autobusu Citelis, arī trolejbusu virsbūve tika bāzēta uz Citelis bāzes (šādus trolejbusus sāka ražot 2005. gadā), bet nosaukums Citelis palika nemainīgs. 2006. gadā sāka ražot jaunu šī trolejbusa versiju — Škoda 24TrBT. Šāds trolejbuss (Nr. 507) tika piegādāts Čehijas pilsētai Pilzenei un sāka pārvadāt pasažierus 2006. gada 10. decembrī. No trolejbusa Škoda 24Tr trolejbuss Škoda 24TrBT atšķiras ar nedaudz atšķirīgām elektroiekārtām un citām komponentēm. Šādu trolejbusu ražošana vēl joprojām turpinās. Garums: 11,99 m Platums: 2,5 m Augstums: 3,5 m Tukša transportlīdzekļa svars: 11,5 t (bez dīzeļģeneratora) Pasažieru ietilpība: 99 cilvēki Sēdvietu skaits: 30 Stāvvietu skaits: 69 Dzinēja jauda: 210 kW Papildus var uzstādīt dīzeļģeneratoru Kirsch APU 100 DIPME Jauda: 100 kW Svars: 850 kg Maksimālais ātrums: 65 km/h Trolejbusa Škoda 24Tr prototips tika prezentēts 2003. gada 25. martā pie Škoda Electric rūpnīcas Plzeņā. Pēc tam sekoja daudz testa braucienu, arī ar pasažieriem pa Plzeņas trolejbusu maršrutiem (līdz 2004. gada aprīlim). Tad trolejbuss tika testēts citviet Čehijā, kā arī Slovākijas galvaspilsētā Bratislavā. Tā paša gada rudenī šis trolejbuss tika piegādāts Čehijas pilsētai Marianske Lazne, jo tā sāka atjaunot savu trolejbusu parku. Trolejbuss saņēma reģistrācijas numuru 51 un sāka pastāvīgi pārvadāt pasažierus. Trolejbusus Škoda 24Tr Irisbus ražo kopš 2003. gada. Sabiedriskais transports Rīgā Trolejbusu satiksme Rīgā «ŠKODA ELECTRIC wins one of the biggest trolleybus contracts in Europe». web.archive.org. 2010-07-21. Arhivēts no oriģināla, laiks: 2010-07-21. Skatīts: 2020-01-29.