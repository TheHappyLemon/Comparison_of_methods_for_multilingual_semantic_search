Tatjana Hifnere (vācu: Tatjana Hüfner; dzimusi 1983. gada 30. aprīlī Neirupīnē, Vācijā) ir vācu kamaniņu braucēja. Ar kamaniņu sportu nodarbojas kopš 1992. gada, Vācijas izlasē — kopš 2003. gada. 2006. gada ziemas olimpiskajās spēlēs viņa ieguva bronzas medaļu, bet 2010. gada ziemas olimpiskajās spēlēs uzvarēja. Ieguvusi sešas zelta medaļas Pasaules čempionātos un piecas sezonas pēc kārtas uzvarējusi Pasaules kausa izcīņas kopvērtējumā (2007.—2008., 2008.—2009., 2009.—2010., 2010.—2011., 2011.—2012.). 2008. gada 2. februārī T. Hifnere kļuva par pirmo sievieti, kas ir uzvarējusi 5 kamaniņu sporta Pasaules kausa posmos pēc kārtas, viņas uzvaru sērija pārtrūka Altenbergā, Vācijā. Vikikrātuvē par šo tēmu ir pieejami multivides faili. Skatīt: Tatjana Hifnere. Oficiālā mājaslapa (vāciski) FIL-Luge profils (angliski)