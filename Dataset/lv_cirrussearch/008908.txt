Datorzinātnē jaucējtabula jeb heštabula (angļu: hash table) ir datu struktūra, kura izmanto jaucējfunkcijas, lai sasaistītu identificējošas vērtības, zināmas kā atslēgas (piemēram, personas vārds) ar tām piesaistītajām vērtībām (piemēram, telefona numuriem). Līdz ar to heštabula ir asociatīva masīva realizācija. Hešfunkcijas izmanto, lai pārveidotu atslēgu par indeksu masīva elementam, kurā tiek glabāta atbilstošā vērtība. Ideālā gadījumā hešfunkcijai vajadzētu piesaistīt katru iespējamo atslēgu unikālam indeksam, bet praksē tas tiek sasniegts reti (ja vien atslēgas ir fiksētas, t.i. pēc tabulas izveides netiek pievienoti jauni ieraksti). Tā vietā vairums heštabulu realizāciju pieņem, ka atslēgu kolīzija — atšķirīgas atslēgas, kuras norāda uz to pašu indeksu - notiks un šī problēma kaut kādā veidā ir jāatrisina. Labi veidotā heštabulā vidējās izmaksas (katrai vērtības atrašanai nepieciešamais instrukciju skaits) ir neatkarīgas no tabulā uzglabāto vērtību skaita. Daudzas heštabulu realizācijas pieļauj arī iespēju ievietot un dzēst esošus atslēgu un vērtību pārus ar konstantām vidējām (amortizētām) izmaksām uz darbību. Daudzās situācijās heštabulas izrādās efektīvākas kā meklēšanas koki vai jebkura cita meklēšanas tabulas struktūra. Šā iemesla dēļ tās tiek plaši izmantotas dažādās datorprogrammās, galvenokārt asociatīviem masīviem, datubāžu indeksiem, kešošanai un kopu datu struktūrām. table/{{{lang}}} «Latvijas Nacionālais terminoloģijas portāls - hash table». termini.gov.lv. Charles E. Leiserson, Amortized Algorithms, Table Doubling, Potential Method Lecture 13, course MIT 6.046J/18.410J Introduction to Algorithms - Fall 2005 Donald Knuth. The Art of Computer Programming'. 3: Sorting and Searching (2nd izd.). Addison-Wesley, 1998. 513–558. lpp. ISBN 0-201-89685-0. Ignorēts nezināms parametrs |note= Thomas H. Cormen; Leiserson, Charles E.; Rivest, Ronald L.; Stein, Clifford. Introduction to Algorithms (second izd.). MIT Press and McGraw-Hill, 2001. 221–252. ISBN 978-0-262-53196-2. Atsaucē izmantots novecojis parametrs |coauthors=