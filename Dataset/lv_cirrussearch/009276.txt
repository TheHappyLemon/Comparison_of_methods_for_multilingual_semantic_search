Ieva Pulvere (dzimusi Ieva Krastiņa 1990. gada 22. jūlijā Cēsīs) ir latviešu basketboliste, spēlē uzbrūkošā aizsarga un saspēles vadītājas pozīcijā, Latvijas sieviešu basketbola izlases dalībniece. 2023. gadā pārstāv Rīgas TTT, kurā aizvadījusi lielāko karjeras daļu. Basketbolistes karjeru sākusi Cēsu pilsētas sporta skolā, 2005. gadā sāka spēlēt SK "Cēsis" sastāvā. Kluba sastāvā 2009. gadā kļuva par Latvijas čempioni, tāpat divas reizes ir izcīnījusi Latvijas čempionāta sudraba medaļu (2008, 2010), 2010. gadā izcīnīja 2. vietu Lietuvas sieviešu basketbola līgā, divas reizes izcīnīja sudraba medaļu Baltijas sieviešu basketbola līgā (2008, 2009). 2010.—2011. gada sezonas lielāko daļu aizvadīja Latvijas Universitātes basketbola komandā, sezonas vidū spēlēja arī Rīgas TTT. TTT sastāvā aizvadīja arī divas spēles Eirolīgā, kurās punktus neguva. Pēc vienas sezonas Lietuvā, I. Krastiņa atgriezās Rīgas TTT 2014. gada vasarā un tās sastāvā ir kļuvusi par Latvijas čempioni visās sekojošajās sezonās (2015—2019). Pēc dēla piedzimšanas viņa vienu sezonu izlaida. Pēc tam atgriezās basketbolā, atkal pārstāvot TTT 2020.—2021. gada sezonā. 2022. gada vasarā, kad kļuva skaidrs, ka TTT nespēlēs Eirolīgā, I. Pulvere pievienojās Turcijas klubam Stambulas "Galatasaray". Pēc vienas sezonas Turcijā 2023. gada vasarā atgriezās Rīgas TTT. Vairākkārt ir spēlējusi dažāda vecuma Latvijas jaunatnes izlasēs (U16 izlase 2005, 2006; U18 izlase 2007, 2008; U20 izlase 2007, 2009, 2010). 2008. gadā izcīnīja uzvaru Eiropas U-18 čempionāta B divīzijā. Divas reizes ir izcīnījusi trešo vietu Eiropas U-20 čempionātā: 2009. un 2010. gadā. Latvijas nacionālās izlases sastāvā debitējusi 2012. gada 19. maijā un kopš tā laika ir bijusi pastāvīga izlases spēlētāja. Precējusies ar sporta ārstu, kurš strādā ar basketbola komandām, tostarp Latvijas vīriešu valstsvienību, Mārtiņu Pulveri. 2020. gada martā pārim piedzima dēls. «Ieva Krastiņa». Basket.lv. Skatīts: 2012. gada 10. jūnijā.[novecojusi saite] Māris Noviks. «Ieva Krastiņa: "Mums nav no nekā jābaidās!"». Sportacentrs.com, 2012. gada 2. martā. Skatīts: 2012. gada 2. martā. Ieva Krastiņa: "Cēsīs jākoncentrējas katrai spēlei", sportacentrs.com 'TTT Rīga' sastāvā pēc dēla piedzimšanas atgriežas Pulvere Delfi «https://twitter.com/gsbasketgunlugu/status/1555554122463592451». Twitter (angļu). Skatīts: 2022-08-18. «https://twitter.com/future__sg/status/1676192059596603392?t=otrqPaZcfWuQb9y1inVEvg&s=03». Twitter (angļu). Skatīts: 2023-07-06. Latvijas izlasei bronzas medaļas Eurobasket spēlētāja(-s) profils (angliski) FIBA ARCHIVE profils (angliski) Basket.lv profils[novecojusi saite] FIBA Europe profils (angliski) Ieva Krastiņa: "Ja no manis prasa, es varu!" (intervija)