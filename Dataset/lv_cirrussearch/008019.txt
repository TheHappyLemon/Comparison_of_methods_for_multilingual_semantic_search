Alans Gabriels Ludvigs Garsija Peress (Alan Gabriel Ludwig García Pérez, dzimis 1949. gada 23. maijā Limā, miris 2019. gada 17. aprīlī Limā) bija Peru politiķis, valsts prezidents (1985—1990; 2006—2011), Kreisās partijas APRA (Alianza Popular Revolucionaria Americana) līderis. Pirmais prezidentūras laiks iezīmējās ar politisku un ekonomisku nestabilitāti, tomēr 2006. gadā atkal uzvarēja prezidenta vēlēšanās, pārspējot kreiso nacionālistu Oljantu Umalu.