Nezināma vērtība "utc_offset_dst"Nezināma vērtība "timezone_dst" Sinsinati (angļu: Cincinnati) ir pilsēta Ohaio štata dienvidrietumos, ASV. Atrodas pie Ohaio upes. Pilsētu 1788. gadā izveidojuši atbraucēji no Vācijas. Pilsēta atrodas uz trīs štatu robežas — Kentuki, Ohaio un Indiānas. Sinsinati ievērības cienīgi objekti ir muzejs, kas atrodas vecajā dzelzceļa stacijā, divas uzņēmuma "Procter&Gamble" galvenās biroja ēkas, mūsdienīgu cietuma ēka, kas atrodas pilsētas centrā un nav iežogota, nav ārējas apsardzes un nav restes priekšā logiem, kā arī Sky Walk, kas ir slēgtā tipa gājēju zona, kas atrodas ēku otrajos stāvos savienojot vairākas ēkas. Vēl pilsētā ir vairāki grezni tilti pāri Ohai upei, kas savieno Sinsinati ar kaimiņpilsētu Kovingtonu, kas atrodas Kentuki štatā. Sinsinati ir dzimuši vai dzīvojuši: Stīvens Spīlbergs (Steven Spielberg, 1946), amerikāņu kinorežisors, scenārists un kinoproducents. Sinsinati Universitāte dibināta 1819. gadā, un ir viena no vecākajām augstākajām mācību iestādēm uz austrumiem no Apalačiem. Universitāte apmāca apmēram 40 tūkstošus studentu vairāk nekā 200 specialitātēs. Vēl pilsētā atrodas Ksavjēra Universitāte (Xavier University) un Sinsinati štata koledža. Vietējā beisbola komanda Sinsinati "Reds", spēlē augstākajā Beisbola līgā un nacionālajā līgā. Komandas vajadzībām ir uzcelts milzīgs beisbola stadions. Amerikāņu futbola komanda Sinsinati "Bengals" arī spēlē Nacionālajā Futbola līgā. Pilsētā ir arī hokeja arēna, kurā norisinās hokeja komandas Sinsinati "Cyclones" spēles. Katru gadu Sinsinati norisinās viens no Masters 1000 sērijas tenisa turnīriem vīriešiem un sievietēm Sinsinati Masters. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Table 1: Annual Estimates of the Population for Incorporated Places Over 100,000, Ranked by July 1, 2008 Population: April 1, 2000 to July 1, 2008» (CSV). 2008 Population Estimates. United States Census Bureau, Population Division. 2009-07-01. Arhivēts no oriģināla, laiks: 2009-07-05. Skatīts: 2010-01-15. «2006 US Census Estimates by MSA». 2007-04-06. Arhivēts no oriģināla, laiks: 2007-09-14. Skatīts: 2010-07-04.