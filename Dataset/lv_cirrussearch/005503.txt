Šis raksts ir par pilsētu Spānijā. Par pilsētu Čīlē skatīt rakstu Salamanka (Čīle). Salamanka (spāņu: Salamanca, izrunā: [salaˈmaŋka]) ir pilsēta Spānijas rietumos. Tā ir Salamankas provinces administratīvais centrs. Salamankas vecpilsēta 1988. gadā tika iekļauta UNESCO pasaules kultūras mantojuma sarakstā. Pilsēta atrodas 200 km attālumā no Spānijas galvaspilsētas Madrides un 80 km attālumā no robežas ar Portugāli. Salamankā atrodas Salamankas Universitāte, kas tika dibināta 1218. gadā. Tā ir visvecākā universitāte Spānijā. Universitātē mācās ap 30 000 studentu, kas kopā ar tūrismu ir galvenais tautsaimniecības veicinātājs. 2002. gadā Salamanka bija viena no Eiropas kultūras galvaspilsētām. Salamankā bāzēts sieviešu basketbola klubs Salamankas "Perfumerias Avenida". 2023. gada Spānijas municipālais reģistrs. [1] Arhivēts 2013. gada 15. oktobrī, Wayback Machine vietnē. Salamankas Universitātes mājaslapa Vikikrātuvē par šo tēmu ir pieejami multivides faili. Skatīt: Salamanka. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Tūristu ceļvedis (angliski) Salamanka - Wiki (angliski)