Turner Network Television (TNT) ir ASV kabeļu un satelīttelevīzijas kanāls, kurš pieder Time Warner Turner Broadcasting System nodaļai. Kanāls uzsāka apraidi 1988. gada 3. oktobrī. Televīzijas kanāla sākotnējais mērķis bija demonstrēt klasiskās filmas un televīzijas raidījumus, bet kopš 2001. gada jūnija kanāla programma lielākoties satur televīzijas raidījumus, filmas un sporta pārraides. Kopš 2007. gada Spānijā, Vācijā un Turcijā tiek pārraidītas šī kanāla lokālās versijas. 2013. gada augustā apmēram 98 139 000 amerikāņu mājsaimniecībās (85,94% no visām mājsaimniecībām) bija pieejams TNT kanāls. Pirmoreiz TNT translācija tika uzsākta 1988. gada 3. oktobrī ar 1939. gada filmu "Vējiem līdzi" (Gone with the Wind), kuras demonstrēšanas tiesības bija ieguvis TNT dibinātājs Teds Tērners. Sākotnēji TNT kanālā demonstrēja agrāko gadu filmas un TV šovus, vēlāk tika pievienotas arī oriģinālas programmas. Robert Seidman. «List of How Many Homes Each Cable Networks Is In - Cable Network Coverage Estimates As Of August 2013». TV by the Numbers. Arhivēts no oriģināla, laiks: 2013. gada 25. augustā. Skatīts: 2014. gada 8. janvārī. Oficiālā mājaslapa (angliski)