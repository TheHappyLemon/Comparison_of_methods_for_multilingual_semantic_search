Īvars Jēvers, pazīstams arī kā Aivers Džaijevers (Ivar Giæver, dzimis 1929. gada 5. aprīlī Bergenā ) ir norvēģu izcelsmes ASV fiziķis. 1973. gadā kopā ar Leo Esaki un Braianu Džozefsonu ieguvis Nobela prēmiju fizikā par eksperimentāliem atklājumiem attiecībā uz tuneļefektu. Jēvers 1952. gadā beidza Norvēģijas Tehnoloģisko institūtu mašīnbūves specialitātē. 1954. gadā pārcēlās uz Kanādu, kur sāka strādāt kompānijas General Electric Kanādas nodaļā. No 1958. gada strādāja General Electric Pētniecības laboratorijā Ņujorkā, ASV. 1960. gadā veica eksperimentus, parādot tuneļefekta darbību supravadītājos, par ko 1973. gadā saņēma Nobela prēmiju fizikā, dalot to ar Leo Esaki un Braianu Džozefsonu, kuri arī bija devuši savu ieguldījumu tuneļefekta pētījumos. No 1969. gada Jēvers pievērsās biofizikai. Jēvers pieder pie globālās sasilšanas teorijas kritiķiem. Paužot savus uzskatus, 2008. gadā Jēvers teicis: "Es esmu skeptisks...Globālā sasilšana ir kļuvusi par jaunu reliģiju" 2011. gadā Jēvers pat izstājās no Amerikas fizikas biedrības, uzskatot, ka tā pieņēmusi šo teoriju kā neapstrīdamu patiesību. «The Nobel Prize in Physics 1973». Nobel Foundation. «U.S. Senate Minority Report Update: More Than 700 International Scientists Dissent Over Man-Made Global Warming Claims». Arhivēts no oriģināla, laiks: 2011. gada 26. jūnijā. Skatīts: 2009. gada 4. jūnijā. «Nobel Prize-Winning Physist Resigns Over Global Warming». Fox News. 2011-09-14. Skatīts: 2011-09-15. Vikikrātuvē par šo tēmu ir pieejami multivides faili. Skatīt: Īvars Jēvers. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Īvara Jēvera biogrāfija Nobela prēmijas mājaslapā (angliski) Biography and Bibliographic Resources, from the Office of Scientific and Technical Information, United States Department of Energy