Karloss Gardels (Carlos Gardel, dzimis 1890. gada 11. decembrī Tulūzā, Francijā vai Takuarembo (Tacuarembó), Urugvajā miris 1935. gada 24. jūnijā Medelīnā) bija tango dziedātājs. Gājis bojā aviokatastrofā, kad bija popularitātes virsotnē. Saukts par "tango karali", un daudzu cienītāju acīs ir visspilgtākais tango mūzikas būtības atklājējs. Dzimis vai nu Tulūzā, Francijā, vai Takuarembo (Tacuarembó) pilsētiņā Urugvajā. Karstas diskusijas par Gardela dzimšanas vietu turpinās arī mūsdienās. Pats Gardels par to esot teicis - esmu dzimis Buenosairesā, Argentīnā divarpus gadu vecumā. Karjeras sākumā dziedāja bāros, bet 1917. gadā guva pirmos panākumus Latīņamerikā ar dziesmu Mi Noche Triste. Uzstājies visā Latīņamerikā, kā arī Barselonā, Parīzē un Ņujorkā. Filmējies vairākās tā laika filmās. 1935. gadā sacerēja dziesmu Por una cabeza (spāņu: "Par galvas tiesu") mūzikla filmai "Tango bārs" par kaislīgu spēlmani, kas salīdzina atkarību no zirgu skriešanās sacensībām ar kaislību uz sievietēm. Kad Gardels gāja bojā aviokatastrofā 1935. gada 24. jūnijā Kolumbijā, viņa mirstīgās atliekas caur Ņujorku un Riodežaneiro tika nogādātas Buenosairesā. Visā ceļā viņu pavadīja sērotāju tūkstoši. Apglabāts Buenosairesā. Filmas "Tango bārs" pirmizrāde ar Por una cabeza dziesmu notika jau pēc viņa nāves 1935. gada 5. jūlijā Ņujorkā. https://lr1.lsm.lv/lv/raksts/dziives-ritmi-muzika/argentiniesu-tango-karalis-karloss-gardels.a90717/ IMDb profils (angliski) Carlos Gardel recordings at the Discography of American Historical Recordings. Carlos Gardel at Todotango.com Carlos Gardel: King of Tango at Sounds and Colours