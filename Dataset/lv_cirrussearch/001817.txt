Kļimovas rajons (krievu: Климовский район) ir administratīvā iedalījuma vienība Krievijā, Brjanskas apgabala dienvidrietumos. Tas robežojas ar Gomeļas apgabalu (Baltkrievija) dienvidrietumos un Čerņihivas apgabalu (Ukraina) dienvidos, kā arī ar Zlinkas rajonu rietumos, Novozibkovas rajonu ziemeļrietumos, Kļincu rajonu ziemeļos un Starodubas rajonu austrumos. Rajona administratīvais centrs ir Kļimova. Galvenā upe ir Snova (pie robežas ar Ukrainu). Rajons tika izveidots 1929. gadā. Līdz 1937. gadam Kļimovas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. 1944.—1956. gados no Kļimovas rajona bija atdalīts patstāvīgs Čuroviču rajons. Kopš Čornobiļas AES katastrofas (1986) radiācijas fons rajonā ir ievērojami palielināts. Pēc mūsdienu teritoriālā iedalījuma, Kļimovas rajonā ir 1 pilsētas pašvaldība un 14 lauku pašvaldības.