Karačevas rajons (krievu: Карачевский район) ir administratīvā iedalījuma vienība Krievijā, Brjanskas apgabala austrumos. Tas robežojas ar Kalugas apgabalu ziemeļos, ar Orlas apgabalu austrumos, ar Brjanskas rajonu ziemeļrietumos un Navļas rajonu dienvidrietumos. Rajona administratīvais centrs ir Karačeva. Galvenā upe ir Sņežeta. Rajons tika izveidots 1929. gadā. Līdz 1937. gadam Karačevas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Pēc mūsdienu teritoriālā iedalījuma, Karačevas rajonā ir 1 pilsētas pašvaldība un 7 lauku pašvaldības.