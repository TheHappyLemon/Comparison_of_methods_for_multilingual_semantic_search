Pentagons (grieķu: πεντάγωνον — ‘piecstūris’) ir Amerikas Savienoto Valstu Aizsardzības departamenta ēka, kas atrodas Virdžīnijas štata Ārlingtonas apgabalā. Tā kā Pentagons ir viens no ASV militārā spēka simboliem, tad nereti ar vārdu "Pentagons" tiek saprasts pats ASV Aizsardzības departaments, nevis ēka. Ēkas celtniecības darbi tika uzsākti 1941. gada 11. septembrī. Celtniecība tika pabeigta 1943. gada 15. janvārī. Pentagons ir lielākā biroju ēka pasaulē pēc kopējās platības, jo tās kopējā platība ir 604 000 m2, no kuriem 344 000 m2 ir atvēlēti birojiem. Pentagonā strādā apmēram 23 000 militārpersonas un ierēdņi, kā arī apmēram 3000 cilvēku liels palīgpersonāls. Ēkai ir pieci virszemes un divi apakšzemes stāvi, pieci stūri un malas, kā arī pieci gredzenveida koridori virszemes stāvos, kuru kopējais garums ir 28,2 kilometri. Pentagona iekšējā daļā ir 20 000 m² liels laukums, kura forma atkārto ēkas piecstūra formu. 2001. gadā 11. septembrī, tieši 60 gadus pēc Pentagona celtniecības pabeigšanas, pret to tika vērsts teroristu uzbrukums, kura rezultātā gāja bojā 125 Pentagona darbinieki, kā arī 64 cilvēki lidmašīnā, ar kuru tika veikts teroristu uzbrukums. «The Pentagon – George Bergstrom – Great Buildings Online». Greatbuildings.com. Arhivēts no oriģināla, laiks: 2008-10-15. Skatīts: 2008-10-26. (angliski) The Pentagon, Facts & Figures Arhivēts 2011. gada 22. jūlijā, Wayback Machine vietnē. (angliski) DefenseLink.mil – Pentagon Memorial Dedication (angliski) Vikikrātuvē par šo tēmu ir pieejami multivides faili. Skatīt: Pentagons. Encyclopædia Britannica raksts (angliski) Encyclopædia Universalis raksts (franciski) Pentagona mājaslapa (angliski)