Volgrīna krasts (angļu: Walgreen Coast) ir Mērijas Bērdas Zemes piekrastes apgabals gar Amundsena jūru no Veita raga Kinga pussalā austrumos līdz Herlahera ragam Mārtina pussalā rietumos ar kopējo garumu ap 650 km. Volgrīna krasts robežojas ar Eitsa krastu austrumos (03°24'W.) un Bakuta krastu rietumos (114°12'W). Krasta līnija stipri robota, pie Painailendas līča krasts strauji pagriežas ziemeļu virzienā. Vairāki nelieli šelfa ledāji: Kosgrova šelfa ledājs (starp Kinga pussalu un Kanistio pussalu), Dotsona šelfa ledājs (starp Mārtina pussalu un Bēra pussalu), Krosona šelfa ledājs. Vairāki ievērojami šļūdoņi: Kolera glečers, Smita glečers, Tveitsa glečers ar ievērojamu glečera mēli, Painailendas glečers. Piekrastē vairākas salas, ievērojamākās no kurām ir Bērka sala un Braunsona salas. Iekšzemē paceļas Hadsona kalnu grēda (austrumos) un Kolera grēda rietumos. Krasts tika atklāts 1940. gadā Ričarda Bērda ekspedīcijas laikā. Nosaukts par godu kompānijas Walgreens tā laika prezidentam Čārlzam Volgrīnam (Charles R. Walgreen), kas bija viens no Bērda ekspedīcijas finansiālajiem atbalstītājiem. USGS GNIS Koordinātas: 74°45′S 120°0′W﻿ / ﻿74.750°S 120.000°W﻿ / -74.750; -120.000