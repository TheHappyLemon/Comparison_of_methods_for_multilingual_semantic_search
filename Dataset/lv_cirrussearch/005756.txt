Aizliegtā pilsēta ir Ķīnas imperatoru pils, kas kalpoja kā rezidence imperatoriem no Minu dinastijas līdz Cjinu dinastijai. Tā atrodas Ķīnas galvaspilsētas Pekinas centrālajā daļā, mūsdienās Aizliegtajā pilsētā atrodas Pils muzejs. Aizliegtajā pilsētā imperatori un viņu ģimenes locekļi dzīvoja gandrīz piecus gadsimtus. Objektu būvēja laika posmā no 1406. līdz 1420. gadam. Komplekss sastāv no 980 ēkām, kurās kopumā ir 8707 istabu. Teritorija aizņem 720 000 m². Aizliegtā pilsēta ir labs tradicionālās ķīniešu pilsveidīgās arhitektūras piemērs. Tā ir ietekmējusi kultūras un arhitektūras attīstību Āzijā un citviet pasaulē. Aizliegto pilsētu apvij 7,9 metrus augsts aizsargmūris, 6 metrus dziļš un 52 metrus plats aizsarggrāvis. Saskaņā ar 1925. gada datiem, Aizliegtajā pilsētā ir uzglabāti 1 170 000 kolekcijas vienību. Gada laikā apmeklē vairāk nekā 10 miljoni apmeklētāju no visas pasaules. 1987. gadā Aizliegto pilsētu iekļāva UNESCO Pasaules mantojuma sarakstā, tā atzīstot tās nozīmīgo lomu Ķīnas arhitektūras un kultūras jomā. UNESCO ir atzinusi, ka tas ir pasaulē lielākais saglabāto seno koka ēku komplekss. «故宫到底有多少间房 (How many rooms in the Forbidden City)» (Chinese). Singtao Net. 2006-09-27. Arhivēts no oriģināla, laiks: 2007-07-18. Skatīts: 2007-07-05. «UNESCO World Heritage List: Imperial Palaces of the Ming and Qing Dynasties in Beijing and Shenyang». UNESCO. Skatīts: 2007-05-04. China Central Television, The Palace Museum. Gugong: "II. Ridgeline of a Prosperous Age" (Documentary). China : CCTV, 2005. Vikikrātuvē par šo tēmu ir pieejami multivides faili. Skatīt: Aizliegtā pilsēta. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pils muzeja oficiālā mājaslapa (angliski)