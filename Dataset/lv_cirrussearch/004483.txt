The New York Times (latviešu: Ņujorkas Laiks) ir Ņujorkas dienas laikraksts, kas nepārtraukti iznāk kopš 1851. gada. Vidēji darba dienās The New York Times metiens pārsniedz 900 000 eksemplārus, bet sestdienās tas sasniedz vairāk kā 1 300 000 eksemplārus. Lai arī laikraksts ir lielākais dienas laikraksts starp laikrakstiem, kas iznāk pilsētās, un trešais lielākais laikraksts valstī, atpaliekot tikai no The Wall Street Journal un USA Today, tomēr pēdējos gados tā metiens darba dienās ir nokrities zem miljona, kas nebija notiecies kopš astoņdesmitajiem gadiem. Pēc 2008. gada datiem laikraksta interneta versija ar 18 miljoniem unikālo apmeklētāju bija populārākā ASV. Laikraksts pieder The New York Times Company, kurai pieder vēl 18 citi reģionālie laikraksti, starp kuriem ir arī Herald Tribune un The Boston Globe. The New York Times katrs izdevums ir sadalīts ziņu, viedokļu, biznesa, mākslas, zinātnes, sporta, stila un pielikumu daļās. Laikraksts ilgstoši palika pie astoņu kolonu formāta, kad lielākā daļa laikrakstu jau bija pārgājusi uz sešu kolonu formātu. Tāpat The New York Times bija viens no pēdējiem laikrakstiem, kas sāka izmantot krāsainās fotogrāfijas. Laikraksts ir saņēmis 104 Pulicera balvas, kas ir lielākais skaits, ko jebkad ir saņēmusi kāda plašsaziņas organizācija. «Newspapers' Paid Circulation Losses Shrink». 2010-04-26. Arhivēts no oriģināla, laiks: 2012-02-20. Skatīts: 2010. gada 2. augustā. «U.S. Newspaper Circulation Falls 10%». 2009-10-26. Skatīts: 2010. gada 2. augustā. «Web Traffic to Top 10 Online Newspapers Grows 16 Percent Year-Over-Year». 2009-01-27. Arhivēts no oriģināla, laiks: 2010-02-09. Skatīts: 2010. gada 2. augustā. «The Times Wins 5 Pulitzer Prizes». 2009-04-20. Skatīts: 2010. gada 2. augustā. Vikikrātuvē par šo tēmu ir pieejami multivides faili. Skatīt: The New York Times. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)