Novell Identity Manager jeb iManager ir identitātes pārvaldības programmatūra. Novell eDirectory vajadzībām Novell kompānija ir izstrādājusi iManager programmatūru, lai ērti pārvaldītu un pārskatītu datorsistēmu. iManager ir centralizēta administrēšanas pults, kura nodrošina drošu pieeju tīkla administrēšanas iespējām, tai skaitā ļauj vadīt direktorijus un lietotājus, kā arī to piekļuves tiesības. Tai ir iespējams piekļūt no jebkuras vietas, kur ir pieejami interneta sakari. iManager ir paredzēts lietošanai caur interneta pārlūkprogrammu — Internet Explorer 6 un jaunākas versiju, kā arī Mozilla Firefox 1,5 un jaunākas versijas. Kā alternatīvu iManager var izmantot ConsoleOne. Tā ir uz programmēšanas valodas Java veidota grafiskās lietotāja saskarnes administrēšanas konsole. iManager saskarne sastāv no trim ietvariem: Galvenes ietvara; Navigācijas ietvara; Satura ietvara.