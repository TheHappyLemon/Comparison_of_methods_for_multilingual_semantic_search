Misliboža (poļu: Myślibórz) ir pilsēta Polijas ziemeļrietumos, Rietumpomožes vojevodistē uz ziemeļrietumiem no Gožovas Velkopolskas. Līdz Otrā pasaules kara beigām pilsēta atradās Vācijā, un tās vāciskais nosaukums bija Zoldina (vācu: Soldin). Pēc Otrā pasaules kara pilsētu piešķīra Polijai, tās vācu iedzīvotāji tika padzīti, bet vietā ieradās poļi no PSRS ieņemtajiem Polijas apgabaliem. Zoldona ir vieta, kur tika noslēgti divi Pomerānijas vēsturē būtiski līgumi - Zoldinas 1309. gada līgums starp Brandenburgas-Štendalas markgrāfisti un Vācu ordeni, kurā Vācu ordenis nopirka Pomerēliju (zemi ap Dancigu), kā arī Zoldinas 1466. gada līgums starp Brandenburgas markgrāfisti un Pomerānijas hercigisti, kurā tika apstiprināta Brandenburgas ietekme Pomerānijā. Uz dienvidiem no Mislibožas 1933. gada 17. jūlijā avarēja un gāja bojā lietuviešu aviatori, kuri bija pārlidojuši Atlantijas okeānu - Stepans Darjuss un Stasis Girens. https://bdl.stat.gov.pl/api/v1/data/localities/by-unit/023216410044-0935558?var-id=1639616&format=jsonapi; P2701: JSON; pārbaudes datums: 7 oktobris 2022.