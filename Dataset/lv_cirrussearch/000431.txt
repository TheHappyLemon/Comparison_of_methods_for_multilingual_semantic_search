Šis raksts ir par apdzīvotu vietu. Par dzelzceļa staciju skatīt rakstu Inčukalns (stacija). Inčukalns ir apdzīvota vieta Siguldas novada Inčukalna pagastā, pagasta centrs. Izvietojies pie Rīgas - Valkas dzelzceļa 40 km no Rīgas centra. Inčukalnā ir pagasta administratīvās iestādes, pamatskola, mūzikas skola, bērnudārzs, tautas nams, bibliotēka, sporta komplekss ar peldbaseinu, pašvaldības policija, ambulance un brīvprātīgo ugunsdzēsēju biedrība. Inčukalnā iebrauc autobusi Saulkrasti—Inčukalns—Sigulda, kā arī tajā ap 10 reizēm dienā uz katru pusi apstājas Rīgas—Siguldas līnijas vilcieni. Ciems izveidojās uz Inčukalna muižas (Hinzenberg) zemes ap Heniņu pusmuižu. Apdzīvotā vieta sāka strauji attīstīties pēc Inčukalna (Hincenbergas) dzelzceļa stacijas izbūves 1880. gados. 1925. gadā Inčukalnam piešķīra biezi apdzīvotas vietas (ciema) statusu. Latvijas PSR laikā Inčukalnā bija kolhoza centrs. 1957. gadā, apvienojot mežsaimniecības, izveidoja MRS. Inčukalna vēsture ir apkopota 2001. gadā izdotajā grāmatā "Inčukalna mozaīka (palīgs novadpētniecībā)" (autori: Janīna Zandberga, Aiga Veckalne). Bijusī Inčukalna medību pils, Hincenbergas muiža un Indrānu parks, Inčukalna Velnala, Kārļa Zāles piemineklis "Sērojošā māte", Baltic Bonsai parks, Rāmkalnu atpūtas parks un citi. Esošajās robežās, pēc CSP un OSP datiem. «Vietvārdu datubāze: Informācija par Inčukalnu». Latvijas Ģeotelpiskās informācijas aģentūra. Inčukalna novads[novecojusi saite] Aiga Veckalne. Inčukalna mozaīka (palīgs novadpētniecībā). Rīga : NIMS, 2001. ISBN 9789984192420. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP