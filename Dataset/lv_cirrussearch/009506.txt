Naņdzjina (ķīniešu: 南京, piņjiņs: Nánjīng, izrunā: [nǎntɕíŋ]), arī Nankina, ir subprovinciālas nozīmes pilsēta Ķīnas austrumos, Dzjansu provinces administratīvais centrs. Naņdzjina atrodas Jandzi upes krastā, 270 km uz ziemeļrietumiem no Šanhajas. 2017. gadā pilsētā dzīvoja 8,34 miljoni iedzīvotāju. Viens no lielākajiem politiskajiem, ekonomiskajiem un kultūras centriem Ķīnas austrumos. Lai gan teritorija, kur atrodas pilsēta, ir bijusi apdzīvota tūkstošiem gadu, pašreizējā pilsēta ir dibināta Minu dinastijas laikā 1368. gadā. Uzreiz tā kļuva arī par Ķīnas galvaspilsētu. Trīs reizes Naņdzjina ir bijusi Ķīnas galvaspilsēta. Pirmo reizi tā bija no 1368. līdz 1420. gadam, otro reizi — no 1928. līdz 1937. gadam, bet trešo reizi — no 1945. līdz 1949. gadam. Naņdzjina administratīvi sīkāk dalās 11 cjui (apgabalos); līdz 2013. gadam bija 13 cjui. Sešiem no tiem ir pilsētas apgabala nozīme, bet pārējie 5 ir priekšpilsētas apgabali. http://tj.jiangsu.gov.cn/art/2021/5/18/art_80066_9819836.html; Ķīnas Tautas Republikas Septītā nacionālā tautskaite. Vikikrātuvē par šo tēmu ir pieejami multivides faili. Skatīt: Naņdzjina. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)