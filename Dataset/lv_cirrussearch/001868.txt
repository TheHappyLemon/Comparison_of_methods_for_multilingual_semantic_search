Jānis Klaužs (dzimis 1953. gada 6. maijā Līvānos) ir latviešu mežsaimnieks un politiķis. Bijis vairāku Saeimas sasaukumu deputāts, pēdējā reizē 12. Saeimā bija ievēlēts no Zaļo un Zemnieku savienības (ZZS). Līdz 2010. gadam bija Tautas partijas biedrs. Šobrīd — Līvānu novada domes deputāts, ievēlēts no ZZS. 14. Saeimas vēlēšanās kandidēja no partijas "Katram un katrai" saraksta. J. Klaužs ir beidzis Līvānu 1. vidusskolu. Pēc Latvijas Lauksaimniecības akadēmijas Mežsaimniecības fakultātes beigšanas 1977. gadā darbojies savā profesijā. Pirms politiskās darbības sākšanas bijis AS "Latvijas Valsts meži" Dienvidlatgales mežsaimniecības izpilddirektors. 2001. gadā no Tautas partijas ievēlēts Līvānu novada domē, kopš 2002. gada — domes priekšsēdētāja vietnieks. 2006. gadā tika ievēlēts 9. Saeimā, kur darbojās Tautas partijas frakcijā. 2010. gada martā, pēc Tautas partijas aiziešanas no Valda Dombrovska valdības presē izplatījās informācija, ka no partijas izstājās visa tās Līvānu nodaļa, kuras biedrs bija arī J. Klaužs, tomēr politiķis Saeimā turpināja darboties Tautas partijas frakcijā, lai arī atsevišķos balosjumos balsoja atšķirīgi. Tautas partijas Saeimas frakciju oficiāli J. Klaužs pameta tikai jūlijā. 2010. gada oktobrī ievēlēts 10. Saeimā no Zaļo un Zemnieku savienības (ZZS), nebūdams tajā ietilpstošo partiju biedrs. 11. Saeimas ārkārtas vēlēšanās kandidēja ar trešo numuru no ZZS saraksta Latgales vēlēšanu apgabalā un tika ievēlēts 11. Saeimā, savācot lielāko punktu skaitu. Tāpat ievēlēts 12. Saeimā no ZZS saraksta. 2018. gada rudenī kandidēja 13. Saeimas velēšanās no Zaļo un Zemnieku savienības, taču netika ievēlēts. Pēc neievēlēšanas J. Klaužs apstrīdēja vēlēšanu rezutātus tiesā, taču tiesvedībā zaudēja. 2021. gada Latvijas pašvaldību vēlēšanās ievēlēts Līvānu novada domē no ZZS saraksta. 14. Saeimas vēlēšanās kandidēja no partijas "Katram un katrai" saraksta, taču tas nepārvarēja 5% barjeru. «Protestējot pret varas partijām, TP atstāj Līvānu nodaļa». Diena. 2010-03-22. «Klaužs beidzot pamet TP frakciju». Delfi. 2010-07-21. Arhivēts no oriģināla, laiks: 2010-07-25. Skatīts: 2010-08-16. «Zaļo un Zemnieku savienība, Latgales apgabals». CVK. Arhivēts no oriģināla, laiks: 2011. gada 16. decembrī. Skatīts: 2012.04.01.