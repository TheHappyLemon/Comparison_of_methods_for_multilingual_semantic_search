Munin ir tīklu uzraudzības lietotne, kas parāda diagrammas, izmantojot tīmekļa saskarni. Tajā uzsvars tiek likts uz vienkāršību. Izmantojot Munin, var viegli pārraudzīt datora, tīkla, kā arī lietotņu izmantotos resursus. Ar Munin palīdzību ir viegli noteikt, kas tieši ir par problēmu. Programma tika izstrādāta Norvēģijā, tās nosaukums cēlies no norvēģu mitoloģijas. Munin tulkojumā nozīmē atmiņa. Programma izmanto RRDtool, kuras veidotājs ir Tobijs Otaiks (Tobi Oetike), un programmēta, izmantojot Perl. Munin ir meistara/mezgla arhitektūra, kurā meistars ik pa laikam "aptaujā" mezglus, lai saņemtu datus. Munin saglabā datus RRD formatā un, ja nepieciešams, pārvērš tos par diagrammām. Munin ir uzrakstīts tā, lai spraudņu veidošana būtu vienkārša. Viena no labākajām Munin īpašībām ir tās neatkarība no konkrētās sistēmas. Tā var tikt izmantota ne tikai IT nozarē, bet arī tirgzinībā, transporta un sakaru un aviācijas nozarē. RRD datubāzu lielākā priekšrocība ir tās cikliskums. Tās izmērs laika gaitā nepalielinās. Vecie dati tiek arhivēti un pēc laika izdzēsti. Dati par pēdējām 48 stundām tiek saglabāti ar 5 minūšu intervālu, dati par pēdējām 10 dienām tiek saglabāti ar pusstundas intervālu, dati par 449 dienām tiek glabāti ar 1 diennakts intervālu. Munin oficiālā tīmekļa vietne (angliski)