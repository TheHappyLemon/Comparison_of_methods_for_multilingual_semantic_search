2010. gada Āfrikas Nāciju kauss notika Angolā no 10. līdz 31. janvārim. Tas bija 27. Āfrikas Nāciju kauss jeb Āfrikas futbola izlašu čempionāts. To rīkoja Āfrikas Futbola konfederācija (CAF). Bija paredzēts, ka turnīra rīkotājai Angolai pievienosies 15 valstu izlases, kas būs veiksmīgi pārvarējušas kvalifikācijas turnīru, kas sākās 2007. gada oktobrī un kurā piedalījās 53 Āfrikas izlases. Taču Togo futbola izlase pēc teroristu uzbrukuma tās autobusam izstājās no turnīra, tādēļ Nāciju kausā piedalījās tikai 15 komandas. Par čempioniem septīto reizi vēsturē un trešo reizi pēc kārtas kļuva Ēģiptes izlase, kas finālā ar rezultātu 1 — 0 uzvarēja Ganu. Par turnīra rezultatīvāko spēlētāju kļuva ēģiptietis Gedo (5 vārti), bet par vērtīgāko tika atzīts čempionu kapteinis Ahmeds Hasans. Angolai tika piešķirtas tiesības rīkot turnīru, jo CAF pieņēma lēmumu, ka jādod iespēja rīkot Nāciju kausu arī tādām valstīm, kas to vēl nav rīkojušas, kā, piemēram, Angola, Gabona un Ekvatoriālā Gvineja. Mozambikas, Namībijas, Zimbabves un Senegālas kandidatūras tika noraidītas, bet Gabonai un Ekvatoriālajai Gvinejai tika piešķirtas tiesības kopīgi rīkot 2012. gada turnīru. Nigērija, kas jau divreiz ir rīkojusi turnīru, ir rezerviste 2010., 2012. un 2014. gada turnīru rīkošanai gadījumā, ja to nespētu sarīkot izvēlētās valstis. CAF noteica, ka kvalifikācija uz 2010. gada Pasaules kausu vienlaikus būs arī kvalifikācija 2010. gada Nāciju kausam. Neskatoties uz to, ka Angola ir šī turnīra rīkotāja, viņiem bija jāpiedalās Pasaules kausa kvalifikācijā. Līdzīga situācija bija ar DĀR - lai arī viņi ir Pasaules kausa finālturnīra rīkotāji, izlasei nācās piedalīties Āfrikas Nāciju kausa kvalifikācijā. Āfrikas Nāciju kausa kvalifikācijā piedalījās 52 valstu izlases, no kurām 15 labākās pievienojās Angolai, lai piedalītos Nāciju kausā. Kvalifikācija notika trīs kārtās. Trešajā kārtā piedalījās 20 izlases, kas bija sadalītas piecās grupās. No katras grupas 3 labākās izlases kvalificējās Nāciju kausam.  Angola - rīkotāji, piedalās 5. reizi  Kamerūna - A grupas uzvarētāji, piedalās 16. reizi (4 tituli)  Nigērija - B grupas uzvarētāji, piedalās 16. reizi (2 tituli)  Alžīrija - C grupas uzvarētāji, piedalās 14. reizi (1 tituls)  Gana - D grupas uzvarētāji, piedalās 17. reizi (4 tituli)  Kotdivuāra - E grupas uzvarētāji, piedalās 18. reizi (1 tituls)  Gabona - A grupas 2. vieta, piedalās 4. reizi  Tunisija - B grupas 2. vieta, piedalās 14. reizi (1 tituls)  Ēģipte - C grupas 2. vieta, piedalās 22. reizi (6 tituli)  Benina - D grupas 2. vieta, piedalās 3. reizi  Burkinafaso - E grupas 2. vieta, piedalās 7. reizi  Togo - A grupas 3. vieta, piedalās 7. reizi (izstājās)  Mozambika - B grupas 3. vieta, piedalās 4. reizi  Zambija - C grupas 3. vieta, piedalās 14. reizi  Mali - D grupas 3. vieta, piedalās 6. reizi  Malāvija - E grupas 3. vieta, piedalās 2. reizi 2010. gada 8. janvārī Togo futbola izlase ar autobusu brauca uz turnīru, kad tai Kabindas provincē ar šaujamieročiem uzbruka separātisti. Apšaudē nomira izlases galvenā trenera asistents, preses sekretārs un autobusa šoferis. Vēlāk atbildību par uzbrukumu uzņēmās Kabindas atbrīvošanas kustība. Nākamajā dienā Togo izlase paziņoja par izstāšanos no turnīra. Vēlāk izlases spēlētāji tomēr izdomāja piedalīties, taču Togo valdība pavēlēja viņiem atgriezties mājās. Finālturnīra izloze notika 2009. gada 20. novembrī Talatonas sanāksmju centrā, Angolas galvaspilsētā Luandā. 16 komandas tika sadalītas četros grozos, 1. grozs sastāvēja no četrām izsētajām izlasēm. Angola tika izsēta kā rīkotāji, bet Ēģipte - kā pašreizējie čempioni. Pārējās 14 izlases tika sarindotas pēc to panākumiem pēdējos trīs Nāciju kausa turnīros. Kamerūnai un Kotdivuārai bija vislabākie rezultāti, tāpēc tās arī tika ievietotas 1. grozā. Četras izsētās komandas tika saliktas katra savā grupā, bet pārējās komandas, kas bija 2., 3. un 4. grozā, tika salozētas pa grupām. Ja divām vai vairāk komandām grupu turnīra galā ir vienāds punktu skaits, iegūtā vieta tiek noteikta ņemot vērā sekojošos kritērijus: iegūtie punkti šo komandu savstarpējā spēlē; vārtu starpība šo komandu savstarpējā spēlē; gūto vārtu skaits šo komandu savstarpējā spēlē; vārtu starpība visās grupas spēlēs; gūto vārtu skaits visās grupas spēlēs; Godīgas spēles punktu sistēma, kas balstīta uz dzelteno un sarkano kartīšu skaitu; organizācijas komitejas veikta izloze. Visi laiki pēc vietējā laika (UTC+1) Alžīrija tabulā ir priekšā Mali, jo uzvarēja savstarpējā spēlē.  Togo tika oficiāli diskvalificēti no turnīra, jo neieradās uz savu pirmo spēli pret Ganu (skatīt augstāk). B grupā piedalās tikai 3 komandas. Kritēriji vienāda punktu skaita gadījumā nosaka, ka augstāk tabulā ierindojas tā komanda, kas bijusi labāka savstarpējās spēlēs. Šajā gadījumā trīs komandām ir vienāds punktu skaits, tāpēc, nosakot vietu secību starp trīs komandām, netiek ņemti vērā rezultāti spēlēs pret Tunisiju. Visām komandām ir vienāds punktu skaits un vienāda vārtu attiecība, tāpēc tās sarindotas pēc gūto vārtu skaita: Zambija 4, Kamerūna 3, Gabona 2. Sekojošie spēlētāji tika atzīti par labākajiem savās pozīcijās un iekļauti turnīra simboliskajā izlasē. Rezervisti Ričards Kingsons Gedo Emanuels Mbola Karims Ziani Ašils Emana Kvadvo Asamoa Seidu Keita Andrē Ajevs Eriks Mulungui Činedu Obasi Salomons Kalu Džeikobs Mulenga «Angola 2010 - Fixture, stadiums and list of champions». Periodismo de fútbol internacional. «Togo head home as Africa Cup of Nations gets under way». BBC Sport. 2010-01-10. «Pots set for the draw». CAN 2010 Official Site (COCAN 2010). 2009. gada 17. novembris. Arhivēts no oriģināla, laiks: 2020. gada 12. jūnijā. Skatīts: 2009. gada 18. novembris. «Regulations of the Orange Africa Cup of Nations Angola 2010». Arhivēts no oriģināla, laiks: 2010-01-06. Skatīts: 2010-01-09. Togo officially disqualified from Africa Cup of Nations, 11 January 2010, www.bbc.co.uk. Retrieved on 11 January 2010. «CAF Releases top 11 of Orange CAN». cafonline.com. 2010-01-31. Skatīts: 2010-02-01. Oficiālā mājaslapa