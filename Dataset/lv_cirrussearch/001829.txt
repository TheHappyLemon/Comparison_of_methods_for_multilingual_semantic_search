Suražas rajons (krievu: Суражский район) ir administratīvā iedalījuma vienība Krievijā, Brjanskas apgabala ziemeļrietumos. Tas robežojas ar Gordejevkas rajonu rietumos, Kļincu rajonu dienvidrietumos, Uņečas rajonu dienvidos, Mgļinas rajonu austrumos, Kļetņas rajonu ziemeļaustrumos un ar Mogiļevas apgabalu (Baltkrievija) ziemeļos. Rajona administratīvais centrs ir Suraža. Galvenā upe ir Ipute. Rajons tika izveidots 1929. gadā. Līdz 1937. gadam Suražas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Pēc mūsdienu teritoriālā iedalījuma, Suražas rajonā ir 1 pilsētas pašvaldība un 7 lauku pašvaldības.