Ņujorkas "Knickerbockers" (angļu: New York Knickerbockers), biežāk zināms ar saīsināto nosaukumu Ņujorkas "Knicks" (New York Knicks), ir profesionāls ASV basketbola klubs, kas atrodas Manhatanā, Ņujorkā, ASV un mājas spēles aizvada leģendārajā Madison Square Garden arēnā. Klubs spēlē Nacionālās basketbola asociācijas Austrumu konferences Atlantijas divīzijā. Tas tika dibināts 1946. gadā, līdz Amerikas basketbola asociācijas (BAA) un NBA apvienošanai "Knicks" spēlēja BAA līgā. Pastāvēšanas vēsturē "Knicks" ir 2 reizes uzvarējuši NBA čempionātā, 8 reizes ir kļuvuši par konferences uzvarētājiem un 5 reizes — divīzijas čempioniem. No 2015. līdz 2019. gada februārim kluba sastāvā bija latviešu basketbolists Kristaps Porziņģis, kuru 2015. gada NBA draftā komanda pirmajā kārtā ar 4. numuru. Komanda spēlētāju aizmainīja uz Dalasas "Mavericks", tādējādi K. Porziņģis kļuva par vēl vienu draftā izvēlētu spēlētāju, kas nepalika komandā pēc pirmā līguma beigām ("Knicks" nav parakstījis otro kontraktu ne ar vienu paša kluba draftēto spēlētāju kopš 1994. gada).[nepieciešama atsauce] Čempioni: 2 1970, 1973 Konferences čempioni: 8 1951, 1952, 1953, 1970, 1972, 1973, 1994, 1999 Divīzijas čempioni: 5 1971, 1989, 1993, 1994, 2013 Vikikrātuvē par šo tēmu ir pieejami multivides faili. Skatīt: Ņujorkas "Knicks". Kluba oficiālā mājaslapa (angliski) Sportsecyclopedia.com profils (angliski) Basketball-Reference.com profils Arhivēts 2010. gada 6. septembrī, Wayback Machine vietnē. (angliski)