M14 EBR jeb Mk 14 Mod 0 EBR (pilns nosaukums United States Navy Mark 14 Mod 0 Enhanced Battle Rifle) ir ASV 7,62 mm kalibra, šautenes lieluma, gāzu darbināta, vairāku uguns režīmu (dažām versijām) šautene. Šauteni sākotnēji izstrādāja Maiks Roks un Džims Ribordijs, bet tā bija pārāk skaļa. Mk 14 uzlabotu versiju izstrādāja Smith Enterprises, Inc, bet ražo šo ieroci Naval Surface Warfare Center Crane Division. Lielāko daļu detaļu piegādā Smith Enterprises, bet laidi gatavo Sage International. Mk 14 Mod 0 EBR ir M14 šautenes uzlabotā versija. Mk 14 izmanto ASV speciālo uzdevumu vienības, tādas kā ASV Jūras Spēku SEALs un citas. To viņi pārsvarā izmanto kā vidēja attāluma snaiperšauteni. Tieši Mk 14 7,62x51 mm NATO lodes spēks, kas pārspēj M4 karabīnes 5,56x45 mm NATO lodes spēku ir viens no iemesliem, kādēļ SEAL šo ieroci izvēlējusies. Pakāpeniski tomēr šo šauteni aizvietos FN SCAR-H (Mk 17) triecienšautenes ar 406 mm garu stobru.