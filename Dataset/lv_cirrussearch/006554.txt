Brets Lorenco Favrs (Brett Lorenzo Favre; dzimis 1969. gada 10. oktobrī Galfportā, Misisipi štatā, ASV) ir bijušais ASV amerikāņu futbola spēlētājs, spēlējis saspēles vadītāja pozīcijā. 20 gadus ilgās profesionāļa karjeras laikā ir pārstāvējis Atlantas "Falcons" (1991), Grīnbejas "Packers" (1992—2007), Ņujorkas "Jets" (2008) un Minesotas "Vikings" (2009—2010) klubus. Viņš ir vienīgais visā līgā, kurš veicis vairāk nekā 500 piezemējumus. Farvs uzsāka karjeru Dienvidmisisipi universitātē, pēc četriem universitātē pavadītiem gadiem viņu 1991. gada NFL draftā izraudzījās Atlantas "Falcons" ar kopējo 33. kārtas numuru. Viņu aizmainīja uz Grīnbeju 1992. gada 10. februārī pret 19. kārtas numuru 1992. gada NFL draftā. 2010. gada 5. decembrī viņš bija aizvadījis 297 spēles pēc kārtas starta sastāvā, kas ir visas līgas rekords. Viņš ir vienīgais spēlētājs, kas ir ieguvis Associated Press piešķirto vērtīgākā spēlētāja balvu trīs reizes pēc kārtas (1995—1997). Ar B. Favru sastāvā viņa pārstāvētās komandas ir 8 reizes uzvarējušas divīzijā, kā arī guva uzvaru 1997. gada Super Bowl spēlē. Vikikrātuvē par šo tēmu ir pieejami multivides faili. Skatīt: Brets Favrs. Oficiālā mājaslapa (angliski) NFL profils (angliski)