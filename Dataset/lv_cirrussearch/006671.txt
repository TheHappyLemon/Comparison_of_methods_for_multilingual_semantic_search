Nino Nīderreiters (vācu: Nino Niederreiter; dzimis 1992. gada 8. septembrī) ir Šveices hokejists, labās malas uzbrucējs. Kopš (2023) Nīderraiters pārstāv Nacionālās hokeja līgas klubu Vinipegas "Jets". Savu karjeru Nīderreiters uzsāka Davosā, 2008.—09. sezonā aizvadot arī pirmās spēles Šveices hokeja līgas klubā HC Davosa. Tiesa, jau 2009.—10. sezonā Nino bija pārcēlies uz Ziemeļameriku, kur pievienojās Rietumu hokeja līgas kluba Portlendas "Winterhawks" rindām. 2010. gadā, pēc lieliski aizvadītā Pasaules čempionāta junioriem, kuru Nīderraiters noslēdza ar 10 (6+4) punktiem, kā arī dalības pieaugušo izlasē Pasaules čempionātā, NHL draftā Nīderreiteru ar augsto piekto numuru izvēlējās Ņujorkas "Islanders". 2010.—11. gada sezonā hokejists aizvadīja 9 spēles "Islanders" rindās, pārējo sezonu gan turpinot spēlēt WHL. Nākamajā sezonā Nīderreiters NHL aizvadīja jau 55 spēles, taču 2012.—13. gada sezonu pilnībā aizvadīja AHL kluba Bridžportas "Sound Tigers" sastāvā. 2013. gada NHL drafta laikā tika aizmainīts uz Minesotas "Wild" vienību. 2016.—17. gada sezonu Nino noslēdza ar 57 rezultativitātes punktiem, tādējādi būdams viens no "Wild" rezultatīvākajiem spēlētājiem. 2019. gada janvārī hokejists tika aizmainīts uz Karolīnas "Hurricanes". 2022. gada 21. jūlijā Nīderreiters parakstīja 2. gadu ($ 8 milj.) vērtu līgumu ar NHL komandu Našvilas "Predators". 2023. gada 25. februārī Nīderreiters tika aizmainīts uz Centrālās divīzijas sāncensi Vinipegas Jets apmaiņā pret 2024. gada NHL ikgadējā drafta otrās kārtas izvēli. Šveices hokeja izlases rindās izcīnījis sudraba medaļas 2013. gada Pasaules čempionātā. Nīderreiters spēlējis 2014. gada Olimpisko spēļu turnīrā, kā arī 2010. un 2016. gada Pasaules čempionātos. Junioru vecumā spēlējis 2010. un 2011. gada Pasaules čempionātos junioriem. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.nhl.com/predators/news/nashville-predators-sign-nino-niederreiter-to-two-year-8-million-contract/c-335049180 https://www.nhl.com/jets/news/jets-acquire-forward-nino-niederreiter-from-the-nashville-predators/c-341505414