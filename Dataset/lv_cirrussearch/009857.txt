Jans Luksemburgs (čehu: Jan Lucemburský, vācu: Johann von Böhmen, franču: Jean Ier de Bohême, saukt arī Aklais; dzimis 1296. gada 10. augustā, miris 1346. gada 26. augustā) bija Luksemburgu dinastijas Luksemburgas grāfs no 1309. gada un Bohēmijas karalis no 1310. gada līdz savai nāvei. Būdams jau akls, kritis cīņā Kresī kaujā. Viņa tēvs bija Svētās Romas impērijas ķeizars. Viena māsa kļuva par Francijas, otra par Ungārijas karalieni. 1310. gadā apprecējās ar Pšemislu dinastijas princesi Elizabeti (Elišku). Tā kā Elizabete bija pēdējā Pšemislu dzimtas mantiniece, viņš ieguva Bohēmijas troni. Bohēmijā gandrīz neuzturējās, vairāk uzturēdamies Francijas galmā. 1336. gadā piedalījās Lietuvas krustakaros. Sākoties Simtgadu karam, iesaistījās tajā franču pusē. Kritis Kresī kaujā 1346. gadā.