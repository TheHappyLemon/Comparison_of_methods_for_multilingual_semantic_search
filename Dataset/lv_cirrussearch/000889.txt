Meningioma ir smadzeņu apvalku audzējs, kas attīstās no vidējā smadzeņu apvalka jeb plīvurapvalka. Raksturojas ar miermīlīgu gaitu, visbiežāk ir labdabīgs un uz smadzenēm iedarbojas vienīgi, radot kompresiju. Tomēr kompresija var būt par cēloni galvassāpēm, redzes traucējumiem, reiboņiem, pat epilepsijai (viss ir atkarīgs, kurā smadzeņu daļā tā atrodas). Ja tā ir izvietojusies muguras smadzeņu kanālā, tad tā augot var nospiest muguras smadzenes un izraisīt paralīzi. Biežāk tiek novērota sievietēm pusmūžā. Vīriešiem tās parasti ir ļaundabīgākas ar lielāku recidīvisma risku. Ārstē operatīvi, izņēmumi, ja meningiomas ir grūti pieejamā vietā un piekļūšana tām varētu izraisīt smagus neiroloģiskus defektus.