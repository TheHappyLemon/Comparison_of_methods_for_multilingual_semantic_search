Pirksts (latīņu: digitus, dsk.: digiti) ir iegarena, kustīga plaukstas vai pēdas daļa. Pirksti ir četrkājaiņiem. Pamatraksts: rokas pirksti Cilvēka plaukstas pirkstus, izņemot īkšķi, veido trīs kauli jeb falangas: pamata falanga (Phalanx proximalis), vidējā falanga (Phalanx media) un naga falanga (Phalanx distalis); īkšķi veido tikai divas falangas: pamata un naga falanga. Visi pirkstu kauli ir savienoti ar delnas kauliem (metacarpus). Līdzīgi ir arī ar pēdas pirkstiem. Parasti cilvēkiem ir pieci pirksti, kuru nosaukumi, sākot ar īkšķi, ir šādi: īkšķis rādītājpirksts vidējais pirksts zeltnesis mazais pirkstiņš Ļoti reti, galvenokārt mutāciju dēļ, cilvēkiem var būt arī vairāk par pieciem pirkstiem. Šo anomāliju zinātniski dēvē par polidaktiliju. Vikikrātuvē par šo tēmu ir pieejami multivides faili. Skatīt: Pirksts. Encyclopædia Britannica raksts (angliski)