Hayabusa (はやぶさ) bija Japānas starpplanētu zonde, kura bija paredzēta asteroīda 25143 Itokava apmeklēšānai, iežu paraugu paņemšanai no tā un nogādāšanai uz Zemi. Hayabusa, sākotnēji pazīstama kā MUSES-C (Mu Space Engineering Spacecraft C), tika palaista 2003. gada 9. maijā. Itokavas asteroīdu zonde sasniedza 2005. gada septembra vidū un veica tā formas rotācijas, topogrāfijas, krāsu, sastāva, blīvuma un citu parametru izpēti. 2005. gada novembrī Hayabusa pietuvojās asteroīda virsmai un mēģināja savākt iežu paraugus no tā, bet nebija īsti skaidrs, vai savākšanas mehānisms darbojās kā paredzēts. Kosmiskais aparāts piedzīvoja daudzas kļūmes, tomēr to izdevās nogādāt atpakaļ uz Zemi. 2010. gada 13. jūnijā zondes nolaižamais aparāts nolaidās Austrālijas teritorijā.