Keri Linna Hilsone (angļu: Keri Lynn Hilson) ir amerikāņu dziedātāja, kura darbojās arī kā dziesmu autore apvienībā The Clutch. Kopš 2000. gada Hilsone ir sarakstījusi dziesmas daudziem dziedātājiem, tostarp Britnijai Spīrsai un Ludacris. 2007. gadā viņa piedalījās repera Timbaland hitu The Way I Are un Scream ierakstīšanā un vēlāk sāka savu solo karjeru. Viņas debijas albums In a Perfect World... izdots 2009. gada sākumā un tajā iekļauti tādi hiti kā Energy un Turnin' Me on. Hilsone ir dzimusi Dekatūrā, Džordžijā. Līdztekus mācībām, viņa mācījās dziedāt un spēlēt klavieres. 14 gadu vecumā viņa pievienojās meiteņu grupai D'Signe. 2001. gadā Hilsone sāka rakstīt dziesmas Britnijai Spīrsai, Ciara, Usher, Ludacris un citiem māksliniekiem. 2004. gadā viņa piedalījās Xzibit singla "Hey Now (mean Muggin)" ierakstīšanā. 2006 gadā Hilsone parakstīja līgumu ar Mosley music Group. Hilsonei strādājot studijā strādāja ar Polow da Don, viņš viņai pajautāja: "Kurš producents, Tavuprāt, varētu palīdzēt Tev sasniegt mūzikas virsotnes? Uz ko viņa atbildēja — Timbaland, kurš tobrīd meklēja ritmblūza solisti. 2007. gadā Hilsone iedziedāja pāris solo gabalus Timbaland topošajam albumam Timbaland Presents Shock Value. 2009. gada 24. martā tika izdots Hilsones debijas albums In a perfect World..., kas debitēja 4. vietā Billboard 200 un 1. vietā R&B/Hip-Hop albumu topā. 2008. gada 14. jūlijā notika Hilsone pirmā videoklipa Energy pasaules pirmizrāde. 2008. gada 23. oktobrī notika videoklipa Return the Favor pirmizrāde, tomēr arī šis singls nebija komerciāli veiksmīgs. In a Perfect World… (2009) Keri Hilsones oficiālā mājaslapa Keri Hilsones tvitera profils