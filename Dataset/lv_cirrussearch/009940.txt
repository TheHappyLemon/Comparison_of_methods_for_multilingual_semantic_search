Zlatans Ibrahimovičs (Zlatan Ibrahimović; dzimis 1981. gada 3. oktobrī Malmē, Zviedrijā) ir bosniešu (no tēva puses) un horvātu (no mātes puses) izcelsmes Zviedrijas bijušais futbolists, spēlējis uzbrucēja pozīcijā. Zviedrijas izlasē aizvadījis 122 spēles un guvis 62 vārtus, Zviedrijas izlases visu laiku rezultatīvākais spēlētājs. Z. Ibrahimovičs piedzima Zviedrijā Dienvidslāvijas imigrantu ģimenē (tēvs bosniešu musulmanis, māte horvātu katoliete) un bērnību pavadīja Malmes piepilsētā Rozengārdā. Futbolu viņš sāka spēlēt 6 gadu vecumā. 1999. gadā Z. Ibrahimovičs noslēdza pirmo profesionālo līgumu ar dzimtās Malmes komandu Malmö FF. Jau tad par 17 gadus veco jaunieti ieinteresējās Bosnijas un Hercegovinas izlase, taču viņš no piedāvājuma tajā spēlēt atteicās. Par jauno futbolistu ieinteresējās Amsterdamas "Ajax" galvenais treneris Leo Bēnhakers, un 2001. gada martā "Ajax" par 7,8 miljoniem eiro jauno futbolistu iegādājās. 2001. gadā Z. Ibrahimovičs debitēja Zviedrijas izlasē, vēlāk kļūstot par tās uzbrukuma līderi. Pēc veiksmīgā 2004. gada Eiropas čempionāta Z. Ibrahimovičs pārgāja uz Itālijas komandu "Turīnas "Juventus"". Vēlāk par viņu interesējās arī Madrides "Real", taču "Juventus" noraidīja 70 miljonus eiro vērto piedāvājumu. 2006. gada vasarā Z. Ibrahimovičs pārgāja uz citu Itālijas komandu — Milānas "Internazionale". Savukārt 2009. gada vasarā viņš pārcēlās uz Spānijas FC Barcelona apmaiņā pret Samuelu Eto'O un 40 miljonu sterliņu mārciņu lielu kompensāciju. 2010. gada augustā Z. Ibrahimovičs atgriezās Milānā, jo Spānijas klubs izīrēja viņu AC Milan uz gadu, pēc kura Itālijas klubam bija tiesības atpirkt spēlētāju. Tas arī tika izdarīts un Z. Ibrahimovičs nospēlēja veiksmīgu sezonu Itālijā, ar 28 iesistiem vārtiem kļūstot par Itālijas līgas rezultatīvāko spēlētāju. 2012. gada vasarā Francijas līgas klubs Parīzes "Saint-Germain" par 60 miljoniem eiro pārpirka divus AC Milan līderus Tiagu Silvu un Z. Ibrahimoviču, ar kuru noslēdza līgumu uz trim gadiem. Jau pirmajā oficiālajā spēlē viņš guva divus vārtus. 2012.—2013. gada sezonā viņš kļuva par Francijas čempionu kluba sastāvā. 2014. gada 4. septembrī Zviedrijas izlases uzvarā pār Igauniju (2:0) Z. Ibrahimovičs iesita abus vārtus, tādējādi kļūdams par visu laiku rezultatīvāko Zviedrijas izlases spēlētāju. Piedalījās 2016. gada Eiropas čempionātā, pēc tā noslēdza karjeru izlasē. No 2016. līdz 2018. gadam pārstāvēja Anglijas Premjerlīgas klubu Manchester United. 2017. gadā ar to uzvarēja Anglijas Līgas kausā un UEFA Eiropas līgā. 2018. gada martā pārgāja uz MLS klubu Losandželosas "Galaxy". Divu sezonu laikā 56 spēlēs guva 52 vārtus. 2020. gada janvārī atgriezās Itālijas kluba AC Milan rindās. 2020. gada augustā pagarināja līgumu ar Milānas klubu līdz 2021. gada vasarai. 2022. gada 18. jūlijā tika paziņots, ka Ibrahimovičs ir parakstījis viena gada līguma pagarinājumu ar Milānas klubu, paliekot klubā vēl uz vienu sezonu. 2023. gada februārī viņš atgriezās treniņos, taču netika iekļauts kluba sastāvā dalībai Čempionu līgas turnīrā. Ibrahimovičs atgriezās pamatsastāvā 2023. gada 26. februārī, pirmo reizi deviņu mēnešu laikā, uzvarā ar 2:0 pār Atalanta. 18. martā viņš kļuva par vecāko vārtu guvēju A Sērijā 41 gada un 166 dienu vecumā, kad guva vārtus zaudējumā pret Udinese ar 3:1. 2023. gada 4. jūnijā Ibrahimovičs paziņoja par spēlētāja karjeras beigām pēc AC Milan A sērijas pēdējās spēles. Ajax Eredivisie: 2001–02, 2003–04 KNVB beker: 2001–02 Johan Cruijff Schaal: 2002 Inter Milan Itālijas Serie A: 2006–07, 2007–08, 2008–09 Supercoppa Italiana: 2006, 2008 Barcelona Spānijas La Liga: 2009–10 Supercopa de España: 2009, 2010 UEFA Superkauss: 2009 FIFA Klubu Pasaules kauss: 2009 AC Milan Itālijas Serie A: 2010–11, 2021–22 Supercoppa Italiana: 2011 Paris Saint-Germain Francijas 1. līga: 2012–13, 2013–14, 2014–15, 2015–16 Coupe de France: 2014–15, 2015–16 Coupe de la Ligue: 2013–14, 2014–15, 2015–16 Trophée des Champions: 2013, 2014, 2015 Manchester United FA Community Shield: 2016 Anglijas Līgas kauss: 2016–17 UEFA Eiropas līga: 2016–17 Individuālie sasniegumi FIFA Puškāša balva: 2013 Juventus FC sezonas labākais spēlētājs: 2004–05 Itālijas Serie A labākais ārzemju spēlētājs: 2004–05, 2007–08, 2008–09, 2010–11, 2011–12 Itālijas Serie A labākais spēlētājs: 2007–08, 2008–09, 2010–11 Francijas 1. līgas labākais ārzemju spēlētājs: 2012, 2013, 2014 Francijas 1. līgas labākais spēlētājs: 2012–13, 2013–14, 2015–16 Francijas 1. līgas labākais vārtu guvējs: 2012–13, 2013–14, 2015–16 LA Galaxy gada labākais spēlētājs: 2018, 2019 Zviedrijas gada futbolists: 2005, 2007, 2008, 2009, 2010, 2011, 2012, 2013, 2014, 2015, 2016, 2020 Zviedrijas gada sportists: 2008, 2010, 2013, 2015 «Ibrahimovic Zlatan». Paris Saint-Germain. Arhivēts no oriģināla, laiks: 2018. gada 25. decembrī. Skatīts: 2012. gada 18. jūlijs. Ibrahimovičs oficiāli pievienojas "Barcelona" «Ibrahimovic signs new AC Milan contract to end transfer speculation». Goal.com. 2020. gada 31. augusts. «Zlatan Ibrahimovic förlänger med Milan». svt.se (zviedru). 2022. gada 18. jūlijs. Skatīts: 2023. gada 6. jūnijā. «Ibrahimovic on verge on Milan return after long recovery». football-italia.net (angļu). 2023. gada 3. februāris. Skatīts: 2023. gada 6. jūnijā. «Milan have another reason to celebrate as Maignan and Zlatan return». sempremilan.com (angļu). 2023. gada 27. februāris. Skatīts: 2023. gada 6. jūnijā. «Zlatan Ibrahimovic becomes oldest Serie A goalscorer in AC Milan's 3-1 loss to Udinese». bbc.com (angļu). 2023. gada 18. marts. Skatīts: 2023. gada 6. jūnijā. «Zlatan Ibrahimovic becomes oldest Serie A goalscorer in AC Milan's 3-1 loss to Udinese». bbc.com (angļu). 2023. gada 18. marts. Skatīts: 2023. gada 6. jūnijā. «Zlatan Ibrahimovic: AC Milan star retires from football aged 41». skysports.com/ (angļu). 2023. gada 5. jūnijs. Skatīts: 2023. gada 6. jūnijā. Vikikrātuvē par šo tēmu ir pieejami multivides faili. Skatīt: Zlatans Ibrahimovičs. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) MLS profils (angliski) Eu-football.info profils (angliski) FBref spēlētāja profils (angliski) Ben Smith. «Zlatan Ibrahimovic: From teenage outcast to world great». BBC Sport, 2013. gada 10. septembris. Skatīts: 2013. gada 11. septembris.