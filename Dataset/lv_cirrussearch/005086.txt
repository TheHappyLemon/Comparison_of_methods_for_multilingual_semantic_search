Emirs Kusturica (serbu: Емир Кустурица, dzimis 1954. gada 24. novembrī Sarajevā, Bosnijā un Hercegovinā) ir serbu kinorežisors, aktieris un mūziķis. Viens no pazīstamākajiem Eiropas kinorežisoriem 20. gadsimta 80. un 90. gados. Vairākās citu režisoru filmās viņš ir piedalījies kā aktieris. Rokgrupas Emir Kusturica & No Smoking Orchestra dalībnieks. Dzimis 1954. gadā jauktā bosniešu / serbu ģimenē. Studējis Prāgā. Jau ar pirmo filmu "Vai Tu atceries, Dolly Bell?" (Sjećaš li se, Dolly Bell, 1981) ieguva Zelta Lauvu Venēcijas kinofestivālā. Pēc tam uzņēmis vēl vairākas filmas, kas ieguvušas starptautiskus apbalvojumus, tai skaitā divas reizes ieguvis Zelta palmas zaru Kannu kinofestivālā par filmām "Tēvs dienesta darīšanās" (Otac na službenom putu, 1985) un Underground (Bila jednom jedna zemlja, 1995). Politiski pretrunīgi vērtēts Dienvidslāvijas karu laikā, jo nepieslējās nevienai no karojošajām pusēm.[nepieciešama atsauce] 2007. gadā Kusturica atbalstīja Serbijas kampaņu "Solidaritāte – Kosova ir Serbija", kampaņu pret Kosovas atdalīšanos. Kusturica piedalījās Putina trešajā inaugurācijā prezidenta amatā 2012. gada maijā. Viņš paudis atbalstu Krievijas 2014. gada Krimas aneksijai. 2016. gada 4. novembrī Maskavā viņš saņēma Draudzības ordeni no Vladimira Putina. 2022. gada aprīlī Kusturica parakstīja petīciju, aicinot Serbiju neieviest sankcijas pret Krieviju pēc tās iebrukuma Ukrainā, turklāt petīcijā tika apgalvots, ka alianse starp krievu un serbu tautu ir vienīgā garantija Serbijas teritoriālās integritātes saglabāšanai. "Vai Tu atceries, Dolly Bell?" (Sjećaš li se, Dolly Bell, 1981) — Zelta Lauva Venēcijas kinofestivālā "Tēvs dienesta darīšanās" (Otac na službenom putu, 1985) — Zelta Palmas zars Kannu kinofestivālā "Čigānu laiks" (Dom za vešanje, 1988) — labākais kinorežisors Kannu kinofestivālā "Arizonas sapnis" (Arizona Dream, 1992) — Sudraba Lācis Berlīnes kinofestivālā Underground (Bila jednom jedna zemlja, 1995) — Zelta Palmas zars Kannu kinofestivālā "Melnais kaķis, baltais kaķis" (Crna mačka, beli mačor, 1998) — trīs balvas Venēcijas kinofestivālā "Dzīve ir brīnums" (Život je čudo, 2004) — Cēzara balva "Apsoli man to" (Zavet, 2007) Maradona by Kusturica (2008, dokumentālā filma) Words with Gods (daļa Our Life, 2014) "Satikšanās uz piena ceļa" (2016) — Mazā Zelta Lauva Venēcijas kinofestivālā Iva Martinović. «Radio Slobodna Evropa article». Radio Slobodna Evropa. Slobodnaevropa.org, 2007. gada 12. novembris. Skatīts: 2023-04-09. «Smedia; Emir Kusturica na Putinovoj inauguraciji u Kremlju». smedia.sr. Kusturica arrives in Crimea in violation of Ukrainian laws, calls it Russia, UNIAN (23 July 2017) «Putin awards Serbian filmmaker Emir Kusturica with Order of Friendship». Russia Beyond the Headlines. 2016. gada 27. oktobris. Arhivēts no oriģināla, laiks: 2021. gada 25. februārī. Skatīts: 2023. gada 9. aprīlī. «Peticija protiv uvođenja sankcija Rusiji». standard.rs. Skatīts: 2023-04-09. «Predstavljena Peticija protiv uvođenja sankcija Rusiji, potpisnici Bećković, Kusturica, episkopi». danas.rs. Skatīts: 2023-04-09. Vikikrātuvē par šo tēmu ir pieejami multivides faili. Skatīt: Emirs Kusturica. Oficiālā mājaslapa Arhivēts 2012. gada 7. novembrī, Wayback Machine vietnē. IMDb profils (angliski) AllMovie profils (angliski)