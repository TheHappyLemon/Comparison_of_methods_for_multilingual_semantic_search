Boeing 757 ir vidēja izmēra aviolaineris ar diviem dzinējiem. Pasažieru versijas spēj pārvadāt 186 līdz 279 pasažierus un mērot 5900 līdz 7200 km atkarībā no lidmašīnas konfigurācijas. Boeing 757 ir izstrādāts divos fizelāžas garumos: oriģinālais 757-200 sāka darbu 1983. gadā un garākais 757-300 variants sāka darbu 1999. gadā. Tika izgatavotas arī 757-200 kravas tipa lidmašīnas 757-200PF un 757-200SF. Boeing 757 aizvietoja 727 trīsdzinēju lidmašīnu. Boeing 757 ražošana tika pārtraukta 2004. gadā un līdz tam laikam tika saražotas 1050 lidmašīnas, no kurām pēdējā tika piegādāta Shanghai Airlines 2005. gada 28. novembrī. Kopumā pēc 2009. gada jūlija datiem vēl tiek izmantoti 970 Boeing 757. Visvairāk 757 laineru pieder Delta Airlines (2009). 60. gados Boeing 727 kļuva par vispārdotāko laineri, ar vairāk nekā 1000 modeļiem. 70. gados Boeing apsvēra domu uzlabot savu vispopulārāko 727 variantu ar 189 sēdvietām 727-200. Tika apsvērti divi varianti: pagarināts 727-300, vai arī jauna varianta izstrādi, kura sākotnējais nosaukums ir 7N7. 7N7 bija plānots divu dzinēju laineris, kamēr 7X7, kas nejauši kļuva par 767 bija plānots kā vidēja izmēra platas fizelāžas laineris. 727-300 nekad neiguva pārāk lielu interesi no aviokompānijām, un sāka tikta apsvērta doma, ka 7N7 aizstās 727. Aviokompānijas bija ieinteresētas 7N7 modelī, jo tam bija jaunāka dzinēju tehnoloģija, samazināts svars, uzlabota aerodinamika un samazinātas apkopes izmaksas - tā apgalvoja Boeing. 1978. gadā, Boeing 7N7 tika koncentrēts uz diviem variantiem: 7N7-100 ar 160 sēdvietām un 7N7-200 ar vairāk nekā 180 sēdvietām. Tika apsvērta doma atkal izveidot T veida asti.1978. gada 31. augustā 7N7 saņēma savus pirmos pasūtījumus no British Airways un Eastern Airlines. Oficiāli šos pasūtījumus parakstīja 1979. gada martā, kurā Boeing pārveidoja tā nosaukumu uz 757. Īsāka varianta -100 nedabūja nekādus pasūtījumus, un tā izstrādi pārtrauca, kura lomu aizstāja 737-300 un 737-400. Kopumā 757 pieņēma 727 T veida asti ar zemspārnu dzinējiem, bet šo T veida asti vēlāk nomainīja, kad tika saņemti pirmie pasūtijumi. No 727 tika aizgūta priekšējā fizelāža un galvenais klājs, bet kamēr izstrāde turpinājās 757 atkāpās no 727 elementiem un izveidoja vēl attīstītākus strukturālos papildinājumus un sistēmas, 757 pilota kabīne un priekšējā fizelāža kļuva vairāk līdzīga 767. Fizelāžas apkārtmērus gan aizguva no 707, 727 un 737. 757 tika uzlabots tikdaudz, ka tas spēja labāk darboties karsta klimata zonās, nekā citas lidmašīnas. 757 bija ļoti līdzīgs arī 767, jo tiem bija līdzīgas konfigurācijas sistēmas, instrumenti, avionikas, un lidojuma navigācijas sistēmas. Tā kā 757 un 767 ir tik ļoti līdzīgi, tad tie piloti, kas ir kvalificējušies lidošanai ar 757 drīkst lidot arī ar 767. 757 bija pirmā Boeing ražotā lidmašīna, kurai dzinēji netika ražoti ASV, pirmie ražotāji bija Rolls-Royce - RB211-535C. Drīz vien savus dzinējus piedāvāja Pratt & Whithey - PW2000. Vēlāk arī General Eletric piedāvāja savu CF6-32 dzinēju, bet tomēr vēlāk to pārtrauca ražot mazā pieprasījuma dēļ. Tā kā -100 nebija ļoti populārs 757 piedāvāja -200, ar iespēju pasūtītājiem pašiem izvēlēties dzinēja tipu, tātad arī iespēju izvēlēties dzinējus ar vislielāko degvielas ekonomiju. Pirmais Boeing 757 tika izgatavots 1982. gada 13. janvārī Rentonā, Vašingtonā un veica savu pirmo lidojumu tā paša gada 19. februārī. Prototipa modelis bija aprīkots ar Rolls-Royce RB211 dzinējiem, ieejot vēsturē kā pirmā lidmašīna, kas ir izmantojusi ārpus valsts teritorijām ražotu dzinēju. Testēšanai tika izmantotas piecas lidmašīnas, kuras izmantoja septiņus mēnešus un kopumā tās nolidoja 1,250 lidojuma stundu. Turpinoties testiem, tika pasūtīts pirmais 757, ko pasūtija Eastern Air Lines 1982. gada 22. decembrī aptuveni četrus mēnešus vēlāk nekā tika piegādāti pirmie Boeing 767. 1983. gada 1. janvārī Eastern Air Lines to sāka izmantot komerciāliem lidojumiem un vēlāk 1983. gada 9. februārī to sāka arī British Airways. Bieži 757 tiek lietots starpatlantijas lidojumos starp Eiropu un ASV. Visvairāk 757 tiek lietoti Amerikā (64% lidmašīnu (2007. gada jūlija dati)), kur visvairāk šo lidmašīnu attiecīgi pieder Delta Airlines un American Airlines, kur American Airlines izmanto 141 757. United Airlines, Continental Airlines, US Airways, America West Airlines (tagad daļa no US Airways Group), un Northwest Airlines (tagad daļa no Delta Airlines) arī lieto lielu daudzumu 757. 757 ir vienīgā tipa lidmašīna, ko lieto visas ASV "apvienības" aviokompānijas. 757 tiek lietots arī čārterreisiem lielā daļā Ziemeļamerikas un Eiropā. 90. gadu beigās, Boeing apsvēra idejas par iespējamajiem 757 variantiem un 757 palika vienīgais Boeing laineris, kas 18 gadu laikā netika izražots ar garāku modeli nekā tā pirmais modelis. Tika baumots par -200X un pagarināto -300X, bet nekādi tālāki paziņojumi netika veikti. Visbeidzot 1996. gadā Boeing paziņoja par garāku 757 modeli 757-300, Farnborough gaisa šovā. Tika plānots, ka tā būs īsākā izstrāde Boeing vēsturē, jo no izlaišanas brīža līdz apstiprināšanai bija jāpaiet 27 mēnešiem. 757-300 tika izlaists un pirmais pasūtītājs bija Condor Airlines. To sāka lietot 1998. gada 31. maijā un pirmo īsteno lidojumu veica 1998. gada 2. augustā. Kamēr 757 guva lielu finansiālu atbalstu, pirkumi kritās 90. gados, piespiežot Boeing pārtraukt šo lidmašīnu ražošanu. Kopā tika izgatavoti 1,050 757 un pēdējais modelis tika piegādāts 2004. gada 28. oktobrī. 757-200 izkonkurēja Boeing 737-900ER, kas spēja veikt tās pašas finkcijas, ko 757. Modelim ir attiecīgi divas galvenās šasija, kur uz katras ir par četriem riteņiem un vēl priekšējā šasija. Spārni ir uzliekti par 25 grādiem un lidmašīna savā kruīz ātrumā spēj attīstīt ātrumu līdz Mach 0.8. Ir dažādu variantu 757. 757-200 bija oriģinālais, ko izgatavoja 1979. gadā, bet transporta pakalpojumus tas sāka pildīt 1983. gadā. 757-300 tika izgatavots 1996. gadā un transporta pakalpojumus tas sāka pildīt 1999. gadā. 757-200 ir versija, kas tika pārdota visvairāk. Fizelāžas izmēri ir līdzīgi 727 un 737. 757 tika gatavots, kā augstākas klases nekā 737 un ar domu aizvietot 727. No sākuma bija domāts, kas tas būs nedaudz īsāks garumā. Bet beigās tas bija gan lielāks par 737, gan 727. šis variants vienā klasē spēj pārvadāt 228 pasažierus. 757-200 bija pieejams ar divām dažādām durvju konfigurācijām. Viens variants bija izmantot standarta 3 durvis katrā pusē un vienas mazākas durvis virs abiem spārniem avārijas izejai. Visas 8 durvis ir aprīkotas ar piepūšamajiem avārijas slīdeņiem. Otra versija ir izmantot katrā pusē pa trīs durvīm (divas vairāk novirzītas uz priekšgalu, bet vienas uz beigām)un vienas avārijas izejas vietā izmantot divas durvis virs abiem spārniem. Kopā tika saražoti 914 Boeing 757-200, 80 757-200PF un 1 757-200M. Visi 919 Boeing 757-200 tika izmantoti šādās avio kompānijās - Delta Airlines (132), American Airlines (124), United Airlines (97), UPS Airlines (75), Northwest Airlines (55), US Airways (38), Continental Airlines (41), FedEx Express (24), Thomson Airways (24), DHL Air (22), un dažās citās mazākās aviokompānijās ieskaitot Air Baltic (2). Šie kravas tipa varianti izrādījās diezgan populāri pēc tam, kad tie tika izlaisti 1985. gadā un pirmā šāda tipa lidmašīna tika piegādāta 1987. gadā UPS kompānijai. Maksimālais pacelšanās svars 757PF variantam ir 113,400 kilogrami. Citi īpašnieki šāda tipa lidmašīnām ir Ethiopian Airlines un Challenge Air Cargo. 757PF nebija neviena pasažiera loga un durvju. Visa tā vietā lidmašīnas priekšgalā kreisajā pusē ir ievietotas galvenās kravas telpas durvis. Piloti spēj iekļūt lidmašīnā pa nelielām durvīm, kas atrodas blakus lielajām kravas durvīm. Iekšpuse kravas telpai ir darināta no vieglā stiklplasta materiāla. Starp kravas telpu un pilota kabīni ir izveidota neliela siena, kas atdala abas telpas. Kopumā 757PF variantā ir iespējams ievietot 15 konteinerus vai paletes (223x317 cm). Kopējais kravas telpas lielums ir 187 kubikmetri. Kopumā ir iespējams ievietot kravu, kas sver 39,780 kg ieskaitot palešu un konteineru svaru. Kad tiek vesta pilna krava Boeing 757PF ir spējīgs pārlidot 5,371 km lielu attālumu. Daudzi 757-200 tika pārveidoti par 757-200SF, galvenokārt DHL kompānijai. Tika izveidotas kravas durvis un izņemtas visas ar pasažieru saistītās lietas ārā. Visas parastās durvis ir hermētiski noslēgtas un visi logi ir izņemti. 757-200M tika izražots priekš Royal Nepal Airlines 1986. gadā. Šo modeli ir iespējams pārveidot no pasažieru lidmašīnas uz kravas lidmašīnas tipu izņemot pasažieru sēdvietas. Tā kā 737 un 747 pārveidojamās versijas bija diezgan populāras, tad Boeing izdomāja, ka varētu to izdarīt arī ar 757-200M. Kopumā tika pasūtīta tikai viena šāda veida lidmašīnu, kuru izmantoja Royal Nepal( vēlāk pārdēvēta par Nepal Airlines), un viņi to izmanto arī šodien. Tika apsvērtas citas versija kā, piemēram, 757-200ER, bet beigās nemaz netika izražotas. Tomēr liela daļa uzskata, ka 757-200 ir gandrīz kā 757-200ER. 757-300 ir par 7.1m garāks nekā 757-200, un tas pirmo reizi veica savu lidojumu 1998. gadā. 757-300 ir spējīgs pārvadāt 289 pasažierus. Netika palielināta degvielas ietilpība, tāpēc samazinājās iespējamais nolidošanas attālums uz 6,287 kilometriem. Tika pasūtīti un piegādāti 55 šādi modeļi. Šim modelim kopā ir 8 durvis ieskaitot avārijas izejas. Šim modelim ir izmantots arī 737 Next Generation kabīne. Šī lidmašīna daudz tiek izmantota čārter reisiem. Vēlāk Boeing pārtrauca 757-300 izstrādi, lai varētu koncentrēties uz 737 Next Generation lidmašīnām it īpaši uz 737-900ER, kurš Boeing tic, ka spēs aizstāt 757-200 un citus modeļus. Un Boeing arī koncentrē visu lielāko ieguldījumu uz Boeing 787. 2009. gadā kopumā tiek izmantoti 51 757-300 modeļu, kurus izmanto Continental Airlines (17), Delta Air Lines (16), Condor Airlines (13), Arkia Israel Airlines (2), Thomas Cook Airlines (2) un Icelandair (1). Līdz 2009. gadam Boeing 757 ir iesaistīts 22 negadījumos, kur 8 ir smagi kopā ar 700 bojāgājušajiem (ieskaitot 125 cilvēkus uz zemes dēļ 2001. gada 11. septembra teroraktiem). 1990. gada 2. oktobris 46 bojāgājušie, 76 izdzīvojuši. Vieta: Ķīna 1995. gada 20. decembris American Airlines 956, Kompānija:American Airlines, Bojāgājušie 159 (4 izdzīvojušie), vieta: Buga, Kolumbija 1996. gada 6. februāris 'Birgenair 301, Kompānija: Birgenair, Bojāgājušie: 189(nav izdzīvojušo) Vieta: Puerto Plata, Dominikānas Republika 1996. gada 2. oktobris Aeroperu 603, Kompānija: AeroPeru, Bojāgājušie: 70 (nav izdzūvojušo), vieta: Klusā okeāna piekraste pie Pasamajo, Peru 1999. gada 14. septembris Britannia Airways 226A, Kompānija: Britannia Airways, Bojāgājušo: nav, vieta: Žirona-Kosta Brava lidosta, Spānija 2001. gada 11. septembris United Airlines 93, Kompānija: United Airlines, Bojāgājušie: 44 (nav izdzīvojušo) 2001. gada 11. septembris American airlines 77, Kompānija: American Airlines, Bojāgājušie: 64 lidmašīnā un 125 uz zemes (nav izdzīvojušo), Vieta: Pentagons, Arlingtona, Virdžīnija, ASV 2002. gada 1. jūlijā 'DHL 611, Kompānija: DHL Aviation, Bojāgājušie: 2 (nav izdzīvojušo), Vieta: Uberlingene, Bādene-Virtemberga, Vācija.