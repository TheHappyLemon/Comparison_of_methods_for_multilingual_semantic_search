Hivinkē (somu: Hyvinkää) ir pilsēta un pašvaldība Somijas dienvidos, Ūsimā reģionā (agrāk Dienvidsomijas lēnē). Tā atrodas aptuveni 50 km uz ziemeļiem no galvaspilsētas Helsinkiem pie 3. galvenā autoceļa Helsinki-Tampere. Pilsētas tiesības ieguvusi 1960. gadā. Šobrīd Hivinkē dzīvo vairāk nekā 45 000 iedzīvotāju, un tā ir 23. lielākā pilsēta Somijā. Hivinkē ir mājvieta vienam no desmit lielākajiem celtņu ražotājiem pasaulē uzņēmumam Konecranes. Pašvaldībā izvietota ceturtā lielākā liftu un eskalatoru ražotāja pasaulē Kone rūpnīca un pētniecības centrs. Pilsēta pirmo reizi rakstos minēta 16. gadsimtā, kad te atradās krogs un dažas mājas. 19. gadsimtā pilsēta galvenokārt auga dzelzceļa būvniecības dēļ. Somijas pilsoņu kara laikā Hivinkē atradās Sarkano somu kontrolē. Pilsētu 21. aprīlī atbrīvoja vācu Baltijas jūras divīzija. Īsu laiku pēc Otrā pasaules kara Hivinkē lidosta bija galvenā lidosta Somijā.[nepieciešama atsauce] «Finland's preliminary population figure was 5,608,218 at the end of February 2024». Q798557. Diana ben-Aaron. «Konecranes Rises Most in 10 Years on Earnings, Target». Bloomberg, 2008. gada 30. jūlijs. Skatīts: 2013-03-27. Industry report - Lifts and escalators – an industry in flux Arhivēts 2011. gada 14. decembrī, Wayback Machine vietnē., Dr. Jürgen Dispan (IMU Institute Stuttgart), 02.11.2007 Vikikrātuvē par šo tēmu ir pieejami multivides faili. Skatīt: Hivinkē. Encyclopædia Britannica raksts (angliski) Brockhaus Enzyklopädie raksts (vāciski)