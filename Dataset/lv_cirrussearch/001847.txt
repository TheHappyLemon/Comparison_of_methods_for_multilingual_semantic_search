Smoļenskas kņazs (krievu: князь Смоленский) bija valdnieka tituls Smoļenskas kņazistē no 1010. līdz 1405. gadam. Smoļenskas kņazi ir cēlušies no varjagiem, kas 9.-10. gadsimtā valdīja pilskalnos, kas bija izvietoti gar svarīgākajiem upju ceļiem no "varjagiem uz grieķiem" (Ceļš no varjagiem uz grieķiem). 11. gadsimtā Smoļenskā valdīja Kijivas lielkņazu Rurikoviču dzimtas vietvalži. 12. gadsimtā Smoļenskas kņazu tronī nonāca Kijivas kņaza Rostislava Mstislaviča pēcnācēji ("Rostislaviči"), kas valdīja Smoļenskā un Kijivā. 13. gadsimta sākumā Rostislaviči iesaistījās Livonijas krusta karos. 1212. un 1214. gadā viņu vadītās karadraudzes uzbruka ugauņiem, 1217. un 1219. gadā viņi piedalījās cīņās ar Zobenbrāļu ordeni un to sabiedrotajiem letiem un līviem (Kauja pie Otepē (1217)). 1229. gadā tika noslēgts miera līgums ar Rīgu (sk. zemāk). Smoļenskas kņazi saglabāja neatkarību līdz 1274. gadam, kad bija spiesti pakļauties Zelta Ordas haniem. 1386. gadā Lietuvas dižkungs Vītauts Dižais sakāva Smoļenskas karaspēku un 1404. gadā pievienoja saviem valdījumiem. Pēc tam Smoļenskā valdīja Lietuvas vietvalži ar kņaza titulu, viņu vārdi ir tikai daļēji zināmi, pēc 1488. gada tika lietots Smoļenskas stārasta, no 1508. gada vaivada tituls (lietuviešu: Smolensko seniūnas, Smolensko vaivada). 1514. gadā Smoļensku iekaroja Maskavijas lielkņaziste, 1611.-1654. gadā Polijas-Lietuvas kopvalsts atguva pārvaldību pār Smoļenskas vaivadiju, pēc tam to pievienoja Krievijas caristei. 1010—1015 Staņislavs Vladimirovičs (Станислав Владимирович) 1054—1057 Vjačeslavs Jaroslavičs (Вячеслав Ярославич) 1057—1060 Igors Jaroslavičs (Игорь Ярославич волынский) 1073—1078 Vladimirs Vsevolodovičs Monomahs (Владимир Всеволодович Мономах) 1093—1094 Izjaslavs Vladimirovičs (Изяслав Владимирович курский) 1094—1094 Dāvids Svatoslavičs (Давыд Святославич черниговский) 1094—1095 Mstislavs Vladimirovičs (Мстислав Владимирович киевский) 1095—1097 Dāvids Svatoslavičs (atkārtoti) 1097—1113 Svjatoslavs Vladimirovičs (Святослав Владимирович переяславский) 1113—1125 Vjačeslavs Vladimirovičs (Вячеслав Владимирович киевский) 1125—1160 Rostislavs Mstislavičs (Ростислав Мстиславич киевский) 1160—1172 Romāns Rostislavičs (Роман Ростиславич киевский) 1172—1174 Jaropolks Romanovičs (Ярополк Романович) 1174—1175 Romāns Rostislavičs (atkārtoti) 1175—1177 Mstislavs Rostislavičs Drosmīgais (Мстислав Ростиславич Храбрый новгородский) 1177—1180 Romāns Rostislavičs (atkārtoti) 1180—1197 Dāvids Rostislavičs (Давид Ростиславич) 1197—1213 Mstislavs Romanovičs Vecais (Мстислав Романович Старый киевский) 1213—1219 Vladimirs Rurikovičs (Владимир Рюрикович киевский) 1219—1230 Mstislavs-Fjodors Davidovičs (Мстислав-Федор Давидович) 1230—1232 Rostislavs Mstislavičs (Ростислав Мстиславич смоленский) 1232—1239 Svjatoslavs Mstislavičs (Святослав Мстиславич смоленский) 1239—1249 Vsevolods Mstislavičs (Всеволод Мстиславич смоленский) 1249—1278 Gļebs Rostislavičs (Глеб Ростиславич смоленский) 1278—1279 Mihails Rostislavičs (Михаил Ростиславич) 1280—1297 Fjodors Rostislavičs Melnais (Фёдор Ростиславич Чёрный ярославский) 1297—1313 Aleksandrs Gļebovičs (Александр Глебович) 1313—1356 Vasīlijs Aleksandrovičs (Василий Александрович смоленский) 1356—1359 Ivans Aleksandrovičs (Иван Александрович смоленский) 1359—1386 Svjatoslavs Ivanovičs (Святослав Иванович) 1386—1392 Jurijs Svjatoslavičs (Юрий Святославич), 1387. gadā kļuva par Lietuvas dižkunigaiša Jagaiļa vasali, 1392—1395 Gļebs Svjatoslavičs (Глеб Святославич смоленский), iecēla Vītauts Dižais 1395—1401 Romāns Mihailovičs (Роман Михайлович брянский), nogalināja Rjazaņas kņazs Oļegs, atjaunoja amatā savu radinieku kņazu Juriju 1401—1405 Jurijs Svjatoslavičs (atkārtoti) no 1405 Aleksandrs Svjatoslavičs Dašeks (Александр Святославич Дашек), kņaza Svjatoslava Ivanoviča dēls līdz 1408 Vasīlijs Svjatoslavičs (Василий Святославич), kņaza Svjatoslava Ivanoviča dēls 1408—1411 Mstislavas kunigaitis Lengvenis Algirdaitis, Lietuvas dižkunigaiša Aļģirda dēls 1482-1488 Mikolajs Radzivilovičs (Миколай Радзивилович) 1492-1499 stārasts Jurģis Hļebovičs (Jurgis Hlebavičius, Jerzy Hlebowicz) 1508-1514 vaivads Jurģis Hļebovičs (atkārtoti) Smoļenska Kijivas lielkņazi Novgorodas kņazi Pleskavas kņazi Vladimiras-Suzdaļas kņazi