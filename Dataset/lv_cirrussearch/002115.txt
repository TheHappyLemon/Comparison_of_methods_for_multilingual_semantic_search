Bosnijas un Hercegovinas karogs ir Bosnijas un Hercegovinas Republikas valsts simbols, kas apstiprināts 1998. gada 4. februārī. Karogā zilā krāsa apzīmē Apvienoto Nāciju Organizāciju. Zvaigznes simbolizē Eiropu. Trīsstūris simbolizē trīs valsts pamatiedzīvotāju grupas (bosniešu musulmaņus, horvātus un serbus) un valsts atveidu kartē. Pēc neatkarības atzīšanas 1992. gadā, tika apstiprināts Bosnijas un Hercegovinas Republikas karogs, kas bija balts audekls ar valsts ģerboni (zils vairogs ar sešām zelta lilijām un diagonāli novilktu baltu joslu) centrā. Bosnijas kara laikā šo karogu savās kontrolējamajās teritorijās izmantoja bosniešu musulmaņi un valsts valdība. Mūsdienās iepriekšējo valsts karogu (tautā sauktu par "karogu ar lilijām") izmanto musulmaņu nacionālistiskās organizācijas, musulmaņu tautības futbola fani un bosniešu nacionālisti.