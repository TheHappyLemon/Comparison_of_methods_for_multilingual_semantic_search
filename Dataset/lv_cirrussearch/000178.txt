Heckler & Koch MP5 (no vācu: Maschinenpistole 5 — "Mašīnpistoles modelis 5") ir Vācijas 9 mm automātiska, vairāku uguns režīmu mašīnpistole. To ražo Heckler & Koch GmbH (HK) Oberndorfā pie Nekāras. MP5 izmanto gan NATO dalībvalstis, ieskaitot Latviju, gan citas valstis. Pēc Heckler & Koch licences MP-5 ražo arī citās valstīs. 1990. gados HK konstruēja MP5 pēcteci — mašīnpistoli UMP, un abi pašlaik ir ražošanā.