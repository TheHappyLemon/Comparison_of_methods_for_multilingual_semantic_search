Paēdušai Latvijai ir Latvijas Samariešu apvienības vadīta pārtikas programma, lai sniegtu atbalstu ģimenēm ar bērniem, pensionāriem un invalīdiem ar ienākumiem zem iztikas minimuma (Ls 180,43) uz vienu ģimenes locekli un Sociālā dienesta atteikumu piešķirt trūcīgā vai maznodrošinātā statusu. Pārtikas banka palīdz trūkumā nonākušajiem, izsniedzot pārtikas pakas. Pārtikas paku saturs tiek veidots no ražotāju, pārstrādātāju vai tirgotāju ziedotām pārtikas precēm. Par naudas ziedojumiem tiek iegādātas tās preces, kuras nav saņemtas ziedojumu veidā. Pārtikas pakas tiek dalītas iedzīvotājiem visā Latvijā sadarbībā ar vietējām labdarības organizācijām un pašvaldību Sociālajiem dienestiem. Pārtikas paku saņēmēju skaits ir atkarīgs no pieejamā pārtikas paku daudzuma. Lai pietiektos atbalstam ar pārtiku, nepieciešams aizpildīt pieteikuma anketu. Vienas pārtikas pakas izmaksas nepārsniedz 6 LVL, un tajā iekļauti produkti, kas dod iespēju ģimenēm nodrošināt ikdienas maltīti — 800 g putraimi, 0,5 kg auzu pārslas, 0,5 kg pelēkie zirņi, 800 g manna, 400 g makaroni, 1 kg milti, 1 l eļļa, 1 kārba (240 g) gaļas konservi, 1 kg cukurs, 1 kārba (300 g) iebiezinātā piena ar cukuru, 60 g sausais buljons. No ziedojumiem, kas saziedoti „Paēdušai Latvijai’, netiek ieturēta nekāda starpniecība vai komisijas maksa. Visi ziedojumi 100% apmērā tiek izlietoti pārtikas produktu iegādei un piegādei saņēmējiem. Vienai ģimenei pieejemas 6 pārtikas pakas gada laikā. Ja pēc visu paku saņemšanas ģimenes stāvoklis nav uzlabojies, tā var atkārtoti pretendēt uz atbalstu ar pārtiku, taču šajā gadījumā nebūs proritāra. Izmaksas, kas saistītas ar pārtikas uzglabāšanu, uzskaiti, personālu un citām administratīvajām izmaksām, tiek segtas no cita finansējuma, piemēram, mērķa ziedojumi no uzņēmumiem pārtikas fonda administrēšanai, starptautisku projektu finansējums un citi. Projektu iespējams atbalstīt zvanot uz labdarības tālruni 90006488 (Ls1), ziedot.lv, Swedbank internetbankā vai piepildot Glābējpaku. Ziedojumus iespējams saņemt un nest uz ziedojumu izdales punktu "Māja atbalstam", Tallinas ielā 81, Rīgā, darba dienās plkst. 9-17. Projekta aktivitātēm iespējams sekot draugiem.lv, Facebook un Twitter profilos. Atjaunots 12.09.2013. Latvijas Samariešu apvienība Pārtikas paka Arhivēts 2013. gada 7. decembrī, Wayback Machine vietnē. Atjaunots 12.09.2013 Pieteikuma anketa[novecojusi saite]. Atjaunots 12.09.2013. «Ziedot.lv mājaslapā». Arhivēts no oriģināla, laiks: 2013. gada 7. decembrī. Skatīts: 2013. gada 12. septembrī. Swedbank internetbanka «"Māja atbalstam"». Arhivēts no oriģināla, laiks: 2013. gada 7. decembrī. Skatīts: 2013. gada 12. septembrī. Draugiem.lv Facebook Twitter