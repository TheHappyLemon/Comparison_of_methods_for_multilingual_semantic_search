Mežonīgās medības ir motīvs, kas parādās skandināvu un ģermāņu mitoloģijā: ka vētru laikā pa debesīm auļo pārdabisku mednieku pulki. Pēc dažādām tradīcijām medības vada kāds vēsturisks vai leģendārs tēls (Dītrihs no Bernes, Sātans, Odins, Vodans, Kains u.tml.; sākotnēji tas bijis Odins, kurš vadījis einheriju karaspēku, turklāt liela nozīme medībās bijusi arī Odina sievai Frigai un zirgam Sleipniram). Mežonīgo medību ieraudzīšana nozīmēja kādas katastrofas — piemēram, kara vai mēra — tuvošanos (vai vismaz medību liecinieka nāvi).