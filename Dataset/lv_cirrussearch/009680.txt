Progress M-11M (Прогресс М-11М) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). To palaida 2011. gada 21. jūnijā. Kopējā kravas masa starta brīdī bija 2673 kg. Īpašajās tvertnēs ietilpa degviela pašam kuģim (740 kg) un stacijas dzinējsistēmai (250 kg), skābeklis (50 kg), ūdens (420 kg). Hermētiskajā kravas telpā (pavisam 1213 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 362 kg amerikāņu segmentam. Progress M-11M startēja no Baikonuras kosmodroma 2011. gada 21. jūnijā 14:38:15 UTC ar nesējraķeti Sojuz-U. Saslēgšanās ar SKS notika 23. jūnijā 16:37:03 UTC pie Zvezda moduļa automātiskā režīmā. 2011. gada 23. augustā 09:37:32 UTC Progress M-11M atvienojās no SKS. Autonomā lidojumā ar to veica eksperimentu Radar-Progress. 1. septembrī Progress M-11M tika novadīts no orbītas. 13:34:31 UTC bremzēšanas manevram tika iedarbināts kosmiskā aparāta dzinējs, kurš darbojās 180 sekundes. Kosmosa kuģis nogāja no orbītas un sadega Zemes atmosfērā. Nesadegušās daļas aptuveni 10:21:41 UTC iekrita Klusā okeāna dienviddaļā. Прогресс М-11М Центр Управления космическими полетам (krieviski) ПЕРЕЧЕНЬ ГРУЗОВ, ДОСТАВЛЯЕМЫХ КОРАБЛЁМ "ПРОГРЕСС М-10М" Arhivēts 2011. gada 5. augustā, Wayback Machine vietnē. (krieviski) «Прогресс М-11М» пристыковался к МКС Arhivēts 2013. gada 20. jūnijā, Wayback Machine vietnē. Роскосмос, 2011-06-23 (krieviski) Progress M-11M lapa SKS Lidojumu vadības centrā Arhivēts 2011. gada 5. augustā, Wayback Machine vietnē. (krieviski)