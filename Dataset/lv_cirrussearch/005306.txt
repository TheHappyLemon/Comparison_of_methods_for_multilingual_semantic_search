Tarja Turunena (somu Tarja Soile Susanna Turunen Cabuli dzimusi 1977. gada 17. augustā) ir Somijas dziedātāja, dziesmu autore, komponiste, pēc balss viņa ir liriskais operas soprāns. Viņas diskogrāfijā ietilpst 3 solo albumi un 11 EP ieraksti. Viņa ir vislabāk pazīstama kā sākotnējā grupas biedre un bijusī galvenā vokāliste Somijas simfoniskajai grupai Nightwish, kas dibināta 1996. gadā no trīs cilvēkiem: Tomasa Holopainena, Empu Vuorinena un pašas Tarjas. Pirmais Tarjas albums, izdots viņai esot Nightwish sastāvā, ir Angels Fall First. Viņa tika izslēgta no grupas 2005. gada 22. oktobrī, pēc „Once” koncertturnejas. 2006. gadā Turunena izlaida savu pirmo patstāvīgo albumu Henkäys Ikuisuudesta ar klasisku tūri no 25. novembra līdz 26. decembrim Somijā un Krievijā. 2007. gadā Turunena izdeva albumu My Winter Storm, iekļaujot tajā dažādus mūzikas stilu skaņdarbus. Šo albumu pārdeva vairāk nekā 65,000 eksemplāros un Tarja uzsāka „Storm World Tuor” tūri no 2007. gada līdz 2009. gadam. Tarjas trešais albums What Lies Beneath tika izdots 2010. gada 1. septembrī, un starp jūniju un augustu Tarja piedalījās dažādos Eiropas festivālos, ieskaitot „Graspop Metal Meeting” un „Wacken Open Air” Dzimusi pilsētā Kitē, Somijā, uzaugusi kopā ar vecāko un jaunāko brāli. Viņa sāka spēlē klavieres sešu gadu vecumā. Katrā skolas projektā Turunena uzstājās ar savu dziedāt prasmi. Viņas skolotājs Plamens Dimovs paskaidroja, ka vajadzēja Turunenai iedot vienu noti un viņa visu saprata, kamēr ar pārējiem vajadzēja mēģināt neskaitāmas reizes. Skolā viņai bija grūti laiki, jo dažas meitenes apskauda Tarjas balsi. Lai atrisinātu šo problēmu, Dimovs organizēja liela mēroga projektus ārpus skolas. 15 gadu vecumā Tarjai bija pirmā uzstāšanās baznīcas koncertā, tūkstoš cilvēku priekšā. Vēlāk viņa piedalījās Mākslas un mūzikas skolā pilsētā Savonlinna. 18 gadu vecumā viņa pārcēlās uz pilsētu Kuopio, lai studētu Sibelius Academy skolā. 1996. gada Ziemassvētkos bijušais klasesbiedrs Tomass Holopainens piedāvāja viņai pievienoties jaunam akustiskās mūzikas projektam. Viņa uzreiz piekrita. Ierakstu studijas laikā kļuva skaidrs, ka klasiskās dziedāšanas stundu laikā Tarjas balss ir kļuvusi daudz spēcīgāka nekā Hoplopainens atceras no skolas laikiem. Grupas mēģinājumu laikā Empu Vuorinens akustisko ģitāru nomainīja uz elektrisko ģitāru, jo uzskatīji, ka tā ir labāk piemērota Tarjas balsij. Holopainens nolēma Nightwish pārvērst par metāla grupu. Vēlāk viņš paskaidroja, ka grupas biedri saprata to, ka Tarjas balss ir pārāk spēcīga akustiskajai mūzikai un mūzikai arī jābūt masīvākai. Tādējādi Turunena kā grupas biedre bija arī atbildīga par Nightwish stilu. 1997. gada aprīlī Nightwish ierakstīja otru demo ierakstu ar vairāk dramatiku un pilnīgāku mūziku, kuru viņš beidzot nosūtīja Somijas ierakstu kompānijai Spinefarm Records un tā tapa Nightwish debijas albums Angels Fall First. Panākumi par pirmo albumu bija pārsteigums visai grupai. Albums iekļuva Somijas radio topa 40-tniekā. Nightwish uzsāka savu pirmo koncerttūri. Tādējādi, Turunena esot grupā, nevarēja turpināt savu muzikālo akadēmiju un viņa studijas pameta. 1998. gadā Nightwish izdeva savu otro albumu Oceanborn. Šis albums saglabāja iepriekšējo albumu elementus, koncentrējoties uz Tarjas dramatisko balsi un iekļaujot sevī ātrus un melodiskus klavieru un ģitāru ritmus. Turunena dziedāja solo 1999. gadā baletā Evangelicum un dažas izrādes Somijas Nacionālajā Operā bija izpārdotas. Viņa turpināja tūri un jaunus ierakstus ar Nightwish 2000. gadā un 2001. gadā, pēc tam viņa iestājās Vācijas Mūzikas Universitātē. Esot universitātē viņa paspēja ierakstīt vokālu Nightwish albumam Century Child. 2002. gadā piedalījās grupas tūrē Dienvidamerikā, piedaloties koncertā „Skandināvijas naktis”. Turpinot nogurdinošo Century Child tūri, Nightwish paņēma pārtraukumu un Turunena atgriezās studēt. Pēc pārtraukuma Turunena atgriezās Nightwish, lai izdotu albumu Once un piedalītos Once tūrē no 2004. — 2005. gadam. 2004. gadā viņa izdeva Ziemassvētku albumu „Yhden Enkelin Unelma" (Viena eņģeļa sapnis), kurš saņēma zelta plati Somijā. 2005. gadā viņa gatavojās sadarboties ar Martinu Kesici duetā Leaving You For Me, kam ir uzņemts arī video. 2005. gada 21. oktobrī Tarja Turunena saņēma vēstuli, kurā bija paskaidrojums, kāpēc viņa ir izslēgta no grupas Nightwish. Turunena atbildēja arī ar vēstuli, kura bija ielikta Turunenas mājaslapā angļu un somu valodā. 2006. gadā Tarjas vīrs un menedžeris Marčelo Kabuli ievietoja ziņu viņas mājaslapā, lai paskaidrotu situāciju un prasīja ikvienam, kuram ir jautājumi, lai sūtot uz viņa e-pastu. 2005. gadā Turunena izpildīja vairākus Ziemassvētku koncertus Somijā, Vācijā, Spānijā un Rumānijā. 2006. gads nebija atpūtas gads, viņa ierakstīja Ziemassvētku albumu un vokālu viņas brālim Timo Turunenam. Viņa arī atstāja iespaidu Savolinna Opera festivālā. 17. septembrī tika paziņoti Turunenas solo albuma uzstāšanās datumi un vietas, kas bija lielā daļā Eiropas: Berlīnē,Londonā,Maskavā,Budapeštā, Atēnās,Parīzē, Amsterdamā un Cīrihē . 2007. gada novembrī iznāca Tarjas solo albums My Winter Storm un saņēma zelta statusu Somijā pirmajā iznākšanas dienā. Albums bija pirmajās vietās Somijas radio un saņēma platīna statusu Somijā un zelta statusu Krievijā, Ungārijā un Čehijā. 2007. gada beigu periodā Tarja tika nominēta divām balvām, Echo balva kā labākā jaunpienācēja un Emma balva kā labākā Somijas māksliniece. 2008. gada maijā Turunena uzsāka My Winter Storm tūri, kas tika noslēgta Wave-Gotic-Treffen festivālā Vācijā. Turunena paziņoja My Winter Storm mājaslapā, ka viņa dosies uz Argentīnu un viņai ir ļoti daudz idejas trešajam albumam. 2008. gada jūlijā viņa My Winter Storm mājaslapā paziņoja par 2 jaunām dziesmām: „The Crying Moon” un „Enough” Decembrī Spinefarm ierakstu kompānija paziņoja, izdos Turunenas EP albumu „The Seer EP”. Jaunais papildinātais „My Winter Storm” albums iznāca 2009. gada 2. janvārī. 18. novembrī iznāca labdarības albums "Maailman kauneimmat joululaulut" , kurā bija trīs Turunenas dziesmas. Decembrī viņa ierakstīja duetu ar Klausu Mainu grupas Scorpion albumam Sting in the Tail un dziesmas nosaukums bija „The Good die Young”. Turunena izdeva savu trešo albumu What Lies Beneath 2010. gada 1. septembrī ar singliem Falling Awake ,Until My Last Breath ,I Feel Immortal, kuram ir uzfilmēts mūzikas video un kuru var noskatīties Youtube. Turunenas balsi kritiķi raksturo, kā ļoti spēcīgu un emocionālu. Dažreiz ir uzskats, ka viņas balss ir trenēta operai un klasiskajam stilam, bet pat kritiķi, kuriem nepatīk operas balsis, atzīst, ka viņas balss piestāv metālam. Līdz sadarbības beigām Turunena bija Nightwish preču zīme, kamēr grupas līderis Holopainens bija Nightwish "dvēsele". Dažreiz Turunena tiek uzskatīta kā Nightwish panākumu atslēga. Viņa ir respektēta un ir kā paraugs citām metāla grupām un dziedātājām. Simona Saimonsa minēja Turunenu kā iedvesmas avotu mācoties klasisko mūziku un dziedot kopā ar metāla grupā. Ļoti lielu mediju uzmanību pievērsa fakts ka Turunena tika atstādināta no Nightwish un Turunenas raksturs bija sabiedrības diskutējamā tēma. Grupas biedri norādīja, ka viņa sāk kļūt alkatīga. Marčelo Kabuli atbildēja fanu vēstulēm par tēmu, ka grupa piekrita peļņas sadalē pēc līguma jau Nightwish grupas sākumā. Sakarā ar minēto līgumu pārējie grupas dalībnieki ieguva lielāku daļu peļņas, kurā Turunena nebija nekad piekritusi. 2003. gadā Turunenu ielūdza Somija prezidente Tarja Halonena, lai svinētu Somijas neatkarības dienu prezidentes pilī ar citiem sabiedrībā svarīgiem cilvēkiem. Šis notikums tika parādīts 2 miljoniem Somijas televīzijas iedzīvotājiem. 2007. gadā Turunena izpildīja vairākas versija Somijas himnai „Maamme” (Mūsu valsts) komponists Tapiola Sinfonietta, lai atzīmētu Somijas neatkarības 90. gadadienu. Pirmo reizi Tarja bija uz lielās skatuve 1996. gadā Savonlinna Opra festivālā, kur dziedāja Vāgnera un Verdi dziesmas. Kopš 1997. gada Tarja ceļoja kopā ar Nightwish apceļojot visus kontinentus, izņemot Āfriku. Ceļojot kopā ar Nightwish Tarja apmeklēja dažādus smagā metāla festivālus: Wacken Open Air, Lowlands Festival, Download Festival and Tuska Open Air. Solo karjeras laikā viņa apmeklēja šādus festivālus: Metal Female Voices Fest, Gods of Metal vai Wacken Open Air. Tarja ir pazīstama, kā metāla dziedātāja, bet viņai joprojām ir klasiskā karjera un katru gadu viņa Ziemassvētkos uzstājas ar saviem koncertiem Somijā, pēc tam Krievijā, un 2005. gadā Eiropas valstīs. 2006. gadā Tarja aizvadīja veiksmīgu tūri Somijā izpildot somu kultūras dziesmas un arī dziedot pazīstamas dziesmas kā: „Walking in the Air”, „Ave Maria” un ”You Would Have Loved This”. 2006. gada 6. decembrī viņa izpildīja lielu koncertu Sibelius hallē Lahti, Somijā, kuru noskatījās 450,000 skatītāju pie televizora ekrāniem. 2006. gada jūlijā Tarja atkal piedalījās Savonlinna Opera festivālā dziedot kopā ar somu tenoru Raimo Sirkiā un Kuopio simfonisko orķestri. Tarja izpildīja klasiskās ārijas kā: "O Mio Babbino Caro", no Puccini, un arī dažas dziesmas no Endrū Loida Vēbera "Don't Cry for me Argentina", un citas. Tarjas atbildes vēstule (angliski)/Veidne:Su ikona Vikikrātuvē par šo tēmu ir pieejami multivides faili. Skatīt: Tarja Turunena.