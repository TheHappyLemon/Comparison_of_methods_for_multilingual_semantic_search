Phjončhana (korejiešu: 평창, Pyeongchang; IPA: [pʰjʌŋtɕʰaŋ]) ir apgabals Kanvondo provincē Dienvidkorejā. Tas pēc platības ir trešais lielākais apgabals valstī. Phjončhana atrodas apmēram 180 km attālumā no valsts galvaspilsētas Seulas. Phjončhana ir populārākais ziemas sporta centrs Dienvidkorejā, kā arī te atrodas vairāki budistu tempļi. Phjončhanā notika 2009. gada Pasaules čempionāts biatlonā, tā ir vairākkārt kandidējusi uz olimpisko spēļu rīkošanu, taču nekad netika izvēlēta par olimpisko spēļu rīkotāju, līdz balsojumā par 2018. gada ziemas olimpiskajām spēlēm Phjončhana guva uzvaru, un šeit tika sarīkotas 23. ziemas olimpiskās spēles. Kogurjo laikā tagadējā Phjončhanas teritorijā atradās Uko apriņķis, kas Sillas laikā tika pārdēvēts par Pego. Korjo laikmetā, 1387. gadā, apriņķim tika piešķirts mūsdienu nosaukums. Phjončhanas pastāvēšanas laikā tās robežas ir mainījušās vairākas reizes, pēdējās izmaiņas notika 1996. gadā. Valsts valodas centra Latviešu valodas ekspertu komisijas lēmums Nr.1-16/3 Par vietvārda atveidi latviešu valodā Vikikrātuvē par šo tēmu ir pieejami multivides faili. Skatīt: Phjončhana. Phjončhanas valdība (angliski)