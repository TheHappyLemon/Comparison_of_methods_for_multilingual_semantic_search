Lietuvas sociāldemokrātu partija (Lietuvos socialdemokratų partija, LSDP) ir sociāldemokrātiska politiska partija Lietuvā. Pašlaik (2014. gadā) tā ir valdošā partija valstī. Kaut arī pirmā sociāldemokrātiskā partija Lietuvā izveidojās 1896. gadā, un partija uzskata sevi par tās mantinieci, mūsdienu partija izveidojās 1989. gadā, apvienojoties Lietuvas komunistiskās partijas mantiniecei - Lietuvas demokrātiskajai darba partijai (Lietuvos Demokratine Darbo Partija) un Lietuvas sociāldemokrātiskajai partijai. Partijas līderis ir Aļģirds Butkevičs, šībrīža Lietuvas premjerministrs. 2004. gada Seima vēlēšanās startēja koalīcijā ar Jauno savienību (sociālliberāļiem), koalīcijas nosaukums bija "Par darba Lietuvu" (Už darbą Lietuvai).