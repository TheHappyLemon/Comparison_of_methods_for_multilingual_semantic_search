Simts jeb 100 ir naturāls skaitlis, kurš atrodas starp 99 un 101. Normālformā to pieraksta šādi: 102. Romiešu skaitļu sistēmā simtu apzīmē ar C. SI sistēmā simta daudzkārtnis ir hekto, piemēram, hektopaskāli, hektolitri un tamlīdzīgi. Binārajā skaitīšanas sistēmā simts ir 1100100. Skaitli 100 izmanto procentu aprēķināšanā. 100% norāda uz maksimālo daudzumu. Kādas mērvienības simto daļu raksta kā 10-2 un tās apzīmēšanai lieto prievārdu centi-, piemēram, metra simtā daļa ir centimetrs (cm), grama simtā daļa ir centigrams (cg). Kāda lieluma simtās daļas sauc par procentiem (%) no latīņu: percentatio - "sadalīšana simtdaļās".