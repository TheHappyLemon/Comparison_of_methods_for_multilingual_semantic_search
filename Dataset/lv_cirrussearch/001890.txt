Luisa Verka (igauņu: Luisa Värk; dzimusi 1987. gada 6. februārī Elvā, Igaunijas PSR) ir igauņu dziedātāja. Verka ir igauņu TV šova Igaunija meklē superzvaigznes (igauņu: Eesti otsib superstaari) pirmās sezonas fināliste, tāpat viņa finālā iekļuva šovā Dejo ar zvaigznēm kopā ar Martinu Parmasu. Luisa Verka ir piedalījusies Igaunijas atlasē Eirovīzijai 2008. gadā ar divām dziesmām — "It's Never Too Late" kopā ar grupu Traffic un "God Inside Your Soul" ar Margusu Vaheru. Verkas dzīvesbiedrs ir bijušais Igaunijas premjerministrs Tāvi Reivass. Vikikrātuvē par šo tēmu ir pieejami multivides faili. Skatīt: Luisa Verka.