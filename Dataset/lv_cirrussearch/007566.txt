40 (četrdesmit) ir naturāls skaitlis, kas atrodas starp 39 un 41. Romiešu skaitļu sistēmā 40 tiek pierakstīts šādi: XL. Binārajā skaitīšanas sistēmā četrdesmit ir 101000, oktālajā skaitīšanas sistēmā ir 50 un heksadecimālajā skaitīšanas sistēmā ir 28. Ķīmisko elementu periodiskā tabulā 40 ir cirkonija (Zr) atomskaitlis. Gan Celsija skalā, gan Fārenheita skalā −40 grādi ir vienīgā temperatūra, kas sakrīt, respektīvi, −40 °C = −40 °F. Arī dažādās reliģijās šim skaitlim ir īpaša nozīme, piemēram, kristietībā 40 dienas ir Jēzus Kristus dzīvošanas ilgums pēc augšāmcelšanās. Bieži 40 dienas figurē arī kā laiks, ko dvēsele pavada uz Zemes pēc cilvēka nāves pirms nonāk Aizsaulē.