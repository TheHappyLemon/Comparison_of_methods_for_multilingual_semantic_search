Eimija Deivisa Ērvinga (Amy Davis Irving; dzimusi 1953. gada 10. septembrī Paloalto, Kalifornijā, ASV) ir amerikāņu aktrise. Pazīstama pēc lomām filmās: "Dilensija krustojums", "Naids" un "Kerija". Par lomu filmā "Jentla" tika nominēta Amerikas Kinoakadēmijas balvai un Zelta avenes balvai. Eimija Ērvinga piedzima Paloalto, Kalifornijā, teātra un kinorežisora Žila Ērvinga un aktrises Prisilas Pointeres ģimenē. Eimijas brālis Deivids Ērvings ir rakstnieks un režisors, bet māsa Keitija Ērvinga ir dziedātāja un nedzirdīgo bērnu skolotāja. Eimijas senči no tēva puses ir ar ebreju un velsiešus saknēm un čiroki pa mātes līniju. Eimija tika audzināta pēc "Christian Science" principa. 60. gadu beigās un 70. gadu sākumā, Ērvinga piedalījās vairākās Sanfrancisko teātra "American Conservatory Theater" lugās. Eimija mācījās Londonas muzikālās un dramatiskās mākslas akadēmijā un 17 gados debitēja izradē "And Chocolate on Her Chin". Viņa ir beigusi Profesionālo bērnu skolu Manhatanā. Pirmo reizi Eimija kāpa uz skatuves 2,5 gadu vecumā, otrā plāna varones princeses Prīmulas lomā, iestudējumā, kura režisors bija viņas tēvs. 12 gadu vecumā viņa tēloja bezvārdu lomu Brodvejas šovā "The Country Wife", kura režisors bija ģimenes draugs Roberts Saimonss. Pēc tēva nāves Eimijas māte apprecējās ar Robertu Saimonsu un viņš kļuva meitenei par patēvu. Sešu mēnešu laikā kopš atgriešanās Losandželosā no Londonas muzikālās un dramatiskās mākslas akadēmijas, 70. gadu vidū, Eimija tēloja dažādas nelielas lomas televīzijas projektos, piemēram, seriālos "Policiste" un "Laimīgās dienas". Kā arī atveidoja galveno lomu miniseriālā "Once an Eagle" un Džuljetas lomu Losandželosas Šekspīra brīvā teātra izrādē "Romeo un Džuljeta" (1975). Eimija piedalījās aktieru atlasē princeses Leas lomai filmai "Zvaigžņu kari". Ērvinga tikās ar ASV kinorežisoru Stīvenu Spīlbergu no 1976. līdz 1979. gadam. Pēc tam viņai bija attiecības ar Villiju Nelsonu, ar kuru viņa kopā filmējās filmā "Honeysuckle Rose". Attiecību pārtraukšana ar Spīlbergu viņai maksāja Merionas Reivenvudas lomu, filmā "Pazudušā šķirsta meklējumos", bet pēc kāda laika viņi atkal sāka satikties, kamēr 1985. gadā apprecējās. Laulība ilga līdz 1989. gadam, kad viņi izšķīrās, bet Eimija šķiroties ieguva 100 miljonus dolārus. 1996. gadā Eimija apprecējās ar Bruno Bareto. Eimijai ir divi dēli: Makss Semjuels (no Spīlberga) un Gabriels (no Bareto). Ērvinga un Bareto izšķīrās 2005. gadā un 2007. gadā apprecējās ar dokumentālo filmu režisoru Kenetu Bouseru. "Kerija" (1976) "I'm a Fool" (1976) "Naids" (1978) "Voices" (1979) "Honeysuckle Rose" (1980) "The Competition" (1980) "Nekad nesaki nekad" (1983) (balss) (Acu skenēšanas datora sieviešu balss) "Jentla" (1983) "The Far Pavilions" (1984) "Micki and Maude" (1984) "Terror in the Aisles" (1984) "Anastasija: Annas mīklas" (1986) "Rumpelstiltskin" (1987) "Kurš iegāza trusi Rodžeru" (1988) (balss) (Džesikas Rebitas dziedātā dziesma "Why Don’t You Do Right") "Dilensija krustojums" (1988) "Kara zaudējumi" (1989) (balss) (meitene vilcienā) "A Show of Force" (1990) "Amerikāņu aste: Feivels dodas uz rietumiem" (1991) (balss) "Benefit of the Doubt" (1993) "Kleptomania" (1995) "Carried Away" (1996) "I'm Not Rappaport" (1996) "Harija dekonstrukcija" (1997) "One Tough Cop" (1998) "The Confession" (1999) "The Rage: Carrie 2" (1999) "Blue Ridge Fall" (1999) "Bossa Nova" (2000) "Traffic" (2000) "Alias" (2001) (seriāls) "Thirteen Conversations About One Thing" (2001) "Tuck Everlasting" (2002) "Paslēpes" (2005) "Ādams" (2009) Joseph McBride. Steven Spielberg: A Biography. Da Capo Press, 1999. 293. lpp. ISBN 0306809001. IMDb profils (angliski) Internet Broadway Database profils (angliski) AllMovie profils (angliski)