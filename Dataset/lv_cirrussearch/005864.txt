Džons Frensiss Bondžiovi (angļu: John Francis Bongiovi, Jr; dzimis 1962. gada 2. martā), plašāk pazīstams kā Džons Bon Džovi (angļu: Jon Bon Jovi), ir amerikāņu mūziķis, dziedātājs, dziesmu autors un aktieris, labāk zināms kā grupas Bon Jovi solists un dibinātājs. Karjeras laikā viņš ir izdevis divus solo albumus un 11 albumus kopā ar grupu, kas ir pārdoti vairāk kā 130 miljonos eksemplāru visā pasaulē. Kā solo mākslinieks Bon Džovi ir saņēmis vairākas balvas, tai skaitā Zelta globusa balva un Amerikas Kinoakadēmijas balvas nomināciju par dziesmu Blaze of Glory. 2001. gadā viņš ir apbalvots ar goda doktora grādu humanitārajās zinātnēs Monmutas Universitātē. Viņš atbalstīja Elu Goru 2000. gada prezidenta vēlēšanās, Džonu Keriju 2004. gada prezidenta vēlēšanās un Baraku Obamu 2008. gada prezidenta vēlēšanās. Džons Bon Džovi piedzima 1962. gada 2. martā Pertambojā, Ņūdžersijā. Viņš ir friziera Džona Francisa Bondžiovi, vecākā un puķkopes Kerolas Šarkejas dēls. Viņam ir divi brāļi: Entonijs un Metjū. Viņa tēva senči ir sicīliešu un slovāku izcelsmes, bet māte — vācu un krievu izcelsmi. Viņš kopā ar vecākiem vasaras pavadīja Erijā, Pensilvānijā, kā avīžu pārdevējs. Bon Džovi savus pirmā un otrā kursa studenta gadus pavadīja Svētā Jozefa augstskolā, Metučenā, Nūdžersijā. Vēlāk viņš pārcēlās uz Sejrevillas kara memoriāla augstskolu Parlinā, Ņūdžersijā. Bon Džovi lielāko daļu savu pusaudža gadu pavadīja bēgot no skolas, tā vietā izvēloties muzikālās aktivitātes, kas noveda pie muzicēšanas vietējās grupās kopā ar saviem draugiem un brālēnu Toniju Bondžiovi, kam piederēja, tolaik slavenā Ņujorkas ierakstu studija The Power Station. 16 gadu vecumā Bon Džovi jau muzicēja klubos. Neilgi pirms tam viņš iepazinās ar taustiņinstrumentālistu Deividu Braianu, ar kuru kopā muzicēja R&B grupā Atlantic City Expressway. Bon Džovi arī ir uzstājies kopā grupām The Rest, The Lechers un John Bongiovi and the Wild Ones. 17 gadu vecumā Bon Džovi strādāja, slaukot grīdas sava brālēna Tonija Bondžiovi ierakstu studijā. 1980. gadā, kad Meko šeit ierakstīja Christmas in the Stars: The Star Wars Christmas Album, Bondžiovi rekomendēja Džonu dziesmai "R2-D2 We Wish You A Merry Christmas". Šis kļuva par pirmo profesionālo Džona Bon Džovi ierakstu. 1983. gadā Bon Džovi saņēma ieraksta piedāvājumu un pameta darbu pie brālēna. Džons Bon Džovi ierakstīja dziesmu Runaway, vienu no dažām dziesmām, ko Džons sarakstīja braucienos ar autobusu no Sejrevillas uz The Power Station. Viņš devās uz dažādām ierakstu studijām, ieskaitot Atlantic Records un Mercury (PolyGram), bet neviena no tām viņu neatzina. Džons Bon Džovi apmeklēja galveno roka radiostaciju WAPP 103.5FM "The Apple" Ņujorkā. Pēc sarunas ar attīstības direktoru Džonu Lasmanu, viņš akceptēja dziesmas "Runaway" iekļaušanu radiostacijas vietējo talantu ierakstu izlasē. Radiostudijas mūziķi, kas palīdzēja ierakstīt dziesmu "Runaway", zināmi arī kā The All Star Review, bija: ģitārists Tims Pīrss, taustiņinstrumentālists Rojs Bittens, bundzinieks Frenkijs Laroka, un basists Hjū Makdonalds. "Runaway" kļuva par vietējo topu hitu. Pēc kā 1983. gadā, ierakstu studija "Mercury" parakstīja ar Bon Džovi līgumu. Bon Džovi kopā ar Ričiju Samboru, Deividu Braianu, Tiko Torresu un Aleku Džonu Saču izveidoja grupu. Pēc Džona prasības viņu jaunajai grupai vajadzēja nosaukumu (tika noraidīts "Johnny Electric"), viens no grupas ierosināja grupu nosaukt "Bon Jovi", nedaudz izmainot Džona uzvārda rakstību. Džons Bon Džovi ierakstīja solo albumu, skaņu celiņu filmai Young Guns II, kurā viņš pats filmējies nelielā ainā, vairāk zināmu kā "Blaze of Glory". Albums tika izdots 1990. gadā, un tajā pieaicinātie viesmākslinieki bija Eltons Džons, Aldo Nova, Litls Ričards, Džeffs Beks un citi. Albumam labi veicās komerciāli, tas saņēma pozitīvas kritiķu atsauksmes un ātri sasniedza dubultā platīna statusu. Tituldziesma "Blaze of Glory" sasniedza pirmo vietu Billboard Hot 100 topā. Džons tika nominēts Amerikas Kinoakadēmijas balvai nominācijā "Labāka dziesma", tomēr balvu neieguva. Tajā pašā gadā "Blaze of Glory" ieguva Zelta globusa balvu. 1997. gadā iznāca Džona otrais solo albums Destination Anywhere. Albums saņēma pozitīvas kritiķu atsauksmes un guva panākumus Eiropā. Baumoja, ka ierakstu kompānija gribēja, lai Džons albumu nosauktu par "These Days, Part 2". Īsa filmiņa ar tādu pašu nosaukumu tika filmēta tieši ap to laiku, kad iznāca albums, bāzēta uz pilnīgi visām dziesmām no albuma. Galvenajās lomās filmējās Džons Bon Džovi, Demija Mora, Kevins Beikons un Vūpija Goldberga. Deivs Stjuarts no Eurythmics albumā iespēlēja ģitāru un producēja dažas dziesmas. Tajā gadā Džons ieguva BRIT balvu kā "Labākais internacionālais izpildītājs" un MTV Europe mūzikas balvu kā "Labākais izpildītājs". 1998. gadā Džons Bon Džovi pievienojās Lučāno Pavaroti ikgadējā labdarības koncertā "Pavarotti and Friends" Itālijā. Esot Losandželosā, Ņūdžersijas tūres ietvaros 1989. gadā Bon Džovi slepeni aizlavījās uz Lasvegasu, kur apprecēja savu skolas laiku mīlestību Dorateju Harliju (1962). Kāzas notika 1989. gada 29. aprīlī Greislandes kāzu kapellā, Lasvegasā. Viņiem ir četri bērni: Stefānija Rousa (1993), Džesse Džeimss Luiss (1995), Džeikobs Hārlijs (2002) un Romeo Džons (2004). Bon Džovi joprojām saglabā stipru ģimenes garu. 2004. gadā viņš izveidoja un kļuva par galveno īpašnieku Arēnas Futbola Līgai Filadelfijas Soul. Viņš ir filmējies vairākās līgas televīzijas reklāmās, parasti kopā ar Džonu Elveju, slavas zāles saspēles vadītāju no Denveras "Broncos". No 2011. gada Džons vairāk nav kluba īpašnieks. Bon Džovi darbojies labdarībā: Speciālā Olimpiāde, Amerikas Sarkanais Krusts, Elizabetes Glaseres Pediatriskais AIDS fonds, Habitat for Humanity, Project H.O.M.E., The Jon Bon Jovi Soul Foundation (sākotnēji Philadelphia Soul Charitable Foundation) un citās labdarības organizācijās. Džons ir pirmais vēstnesis Habitat for Humanity vēstnieku programmā, kas ir daļa no internacionālās bezpeļņas organizācijas. Bon Džovi darbojas sabiedrībā Habitat for Humanity kopš 2005. gada, kad viņš sagādāja resursus, lai uzbūvētu sešas mājas Filadelfijā. Būvniecības vieta ir redzama arī grupas Bon Jovi singla, "Who Says You Can’t Go Home" videoklipā. 2006. gadā Bon Džovi ziedoja vienu miljonu dolāru, lai uzbūvētu 28 mājas Luiziānā, zemu ienākumu ģimenēm. 2007. gada jūlijā, Bon Džovi paziņoja par projektu, kas restaurēs 15 māju bloku Ziemeļfiladelfijā. Laikā, kad viņš parādījās Opras Vinfrijas šovā 2005. gadā, visa Bon Jovi grupa ziedoja vienu miljonu dolāru Eņģeļu tīkla fondam . The Jon Bon Jovi Soul Foundation (iesākumā Philadelphia Soul Charitable Foundation) tika izveidots 2006. gadā un pastāv, lai cīnītos pret vardarbību ģimenēs un palīdzētu nabadzīgām ģimenēm. Ar finansējumu programmu un partneru veidošanai, viņi atbalsta jauninājumus sabiedrības centienos lauzt nabadzīgo bezpajumtnieku ciklu. Džons Bon Džovi ir viens no 21 dziedātājiem, kurš piedalījās labdarības singla "Everybody Hurts" izveidē, ko organizēja Saimons Kovels saistībā ar 2010. gada zemestrīci Haiti. Bon Džovi ir filmējies filmās: Moonlight and Valentino, The Leading Man, Destination Anywhere, Homegrown, Little City, No Looking Back, Row Your Boat, Vampires Los Muertos, U-571, Cry Wolf, un National Lampoon's Pucked. Viņam bija loma arī filmā Pay It Forward, kur viņš atveidoja Helēnas Hantas aizvainoto bijušo vīru. Viņš ir piedalījies televīzijas seriālos Sekss un lielpilsēta, 30 Rock, Las Vegas, The West Wing. Viņam bija arī īsa nenosaukta loma 1990. gada filmā Young Guns II, kur viņš tiek sašauts šahtā. Bon Džovi kā viesis piedalījās "Amerikāņu elkā". 2007. gada maijā šovā bija Roka nedēļa, kurā konkursanti izpildīja viņa vai grupas dziesmas. 2007. gada 13. oktobrī Džons vadīja Saturday Night Live 33. sezonas 3 epizodi. Kā viesis Bon Džovi "Amerikāņu elkā" atkal piedalījās 2010. gada 12. maijā. Kā demokrāts, 2004. gadā Bon Jovi plaši atbalstīja Džonu Keriju, piedaloties un spēlējot akustiskos setus kopā ar Ričiju Samboru mītiņos pret Kerija Edvardsa biļeti cauri Amerikai. 2007. gadā Bon Džovi piedalījās "Live Earth" koncertā Meadowlands stadionā, kur tika iepazīstināts ar Elu Goru. 2009. gadā Džons Bon Džovi atbalstīja Baraku Obamu prezidenta kandidatūrai. 2009. gada 18. janvārī Obamas inaugurācijas koncertā Bon Džovi dziedāja Sema Kuka klasiku "A Change is Gonna Come" duetā ar Betiju Laveti. 2009. gada 24. jūnijā Džons Bon Džovi, Ričijs Sambora un Endijs Madadjans ierakstīja muzikālu vēsti no pasaules vienotības ar cilvēkiem no Irānas. Ar roku rakstīto persiešu zīmi videoklipā var pārtulkot kā "mēs esam kā viens". «BON JOVI TO PLAY IN PERU IN SEPTEMBER 2010 † Bon Jovi News». Arhivēts no oriģināla, laiks: 2010. gada 30. jūlijā. Skatīts: 2010. gada 30. oktobrī. Jon Bon Jovi biography (1962-) Jon Bon Jovi: How I became a poster boy for marriage - Features, Unsorted - Independent.ie Roya Nikkhah. «Jon Bon Jovi: New hair, old roots». The Daily Telegraph (London), 2007. gada 30. decembris. As he said when he came to a sold-out (over 15,000) Veterans Stadium in 1988 Jon Bon Jovi remarks Arhivēts 2007. gada 14. augustā, Wayback Machine vietnē. American Music Awards, November 14, 2004. "In the fall of 1977, I was just another sophomore at St. Joseph's High School in New Jersey." [novecojusi saite] Bon Jovi pays surprise visit to his old school Arhivēts 2009. gada 15. decembrī, Wayback Machine vietnē. Sentinel, March 23, 2006. "Students chat with Sayreville class of '80 grad-turned-rock-star." «TheForce.Net - Jedi Council - Interviews | Meco». Arhivēts no oriģināla, laiks: 2011. gada 26. decembrī. Skatīts: 2010. gada 30. oktobrī. Ben Mitchell. «The Q Interview - Jon Bon Jovi». Q, 2008-07-01. 78–88. lpp. «Bon Jovi to Restore Rundown Philly Homes - Bill Clinton, George Bush, Jon Bon Jovi : People.com». Arhivēts no oriģināla, laiks: 2012. gada 11. janvārī. Skatīts: 2010. gada 30. oktobrī. Karen Reardanz. «Bon Jovi Stuns Oprah with Million Donation». The San Francisco Chronicle, 2005. gada 22. septembris. Arhivēts no oriģināla, laiks: 2007. gada 25. maijā. Skatīts: 2010. gada 30. oktobrī. «Bon Jovi returns to New Orleans for 2009 Jazz Fest - MSN Entertainment News». Arhivēts no oriģināla, laiks: 2012. gada 19. janvārī. Skatīts: 2010. gada 30. oktobrī. Arhivēts 2012. gada 19. janvārī, Wayback Machine vietnē. «About » Jon Bon Jovi Soul Foundation». Arhivēts no oriģināla, laiks: 2016. gada 16. martā. Skatīts: 2016. gada 16. martā. Gordon Smart. «Bring on the Brits». The Sun (News International), 2010. gada 27. janvāris. 7. lpp. Skatīts: 2010-01-27. Young Guns II (1990) - Full cast and crew Bon Jovi to Sing at NYC Hillary Clinton Fundraiser[novecojusi saite] Yahoo News, January 3, 2009 «Andy and Bon Jovi and Richie Sambora stand by me». Arhivēts no oriģināla, laiks: 2013. gada 28. maijā. Skatīts: 2016. gada 6. februārī. Borys Kit. «EXCLUSIVE: Jon Bon Jovi, Seth Meyers Join 'New Year's Eve». The Hollywood Reporter, 2011. gada 24. janvāris. Skatīts: 2011. gada 20. decembris. «Jon Bon Jovi, Queen Latifah go gospel for "Day"». Reuters. 2009. gada 27. marts. Vikikrātuvē par šo tēmu ir pieejami multivides faili. Skatīt: Džons Bon Džovi. Brockhaus Enzyklopädie raksts (vāciski) Oficiālā mājaslapa