Pols Entonijs Pīrss (angļu: Paul Anthony Pierce; dzimis 1977. gada 13. oktobrī Oklendā, Kalifornijas štatā, ASV) ir bijušais amerikāņu basketbolists, spēlēja vieglā uzbrucēja pozīcijā. Lielāko daļu karjeras aizvadījis NBA klubā Bostonas "Celtics" klubā, kura sastāvā kļuva par 2008. gada NBA čempionu. Vienu sezonu ar labiem panākumiem nospēlējis Kanzasas universitātē NCAA P. Pīrss pieteicās 1998. gada NBA draftam, kur pirmajā kārtā ar kopējo 10. numuru viņu izraudzīja Bostonas "Celtics". Karjeras laikā astoņas reizes piedalījies Visu Zvaigžņu spēlēs, četras reizes iekļauts līgas simboliskajā sezonas pieciniekā un bija savas komandas līderis 2008. un 2010. gada NBA finālsērijā. 2008. gada finālsērijā, kur "Celtics" uzvarēja, viņu atzina par finālsērijas labāko spēlētāju. P. Pīrss ir viens no tikai trim spēlētājiem, kas guvuši 20 000 punktu, pārstāvot Bostonas "Celtics" (arī Lerijs Bērds un Džons Havličeks). 2013.—2014. gada sezonu aizvadīja Bruklinas "Nets", pēc kuras pievienojās Vašingtonas "Wizards". 2015. gada vasarā kā brīvais aģents noslēdza līgumu ar Losandželosas "Clippers", kur arī noslēdza savu karjeru.. Kopā ar ASV basketbola izlasi P. Pīrss ir piedalījies 2002. gada Pasaules čempionātā, kur tika ieņemta pieticīgā 6. vieta. Viņš bija iekļauts arī ASV izlases sastāvā 2006. gada Pasaules čempionātam, taču nespēlēja traumas dēļ. Vikikrātuvē par šo tēmu ir pieejami multivides faili. Skatīt: Pols Pīrss. Oficiālā mājaslapa NBA profils (angliski) Basketball Reference profils (angliski) ESPN profils (angliski)