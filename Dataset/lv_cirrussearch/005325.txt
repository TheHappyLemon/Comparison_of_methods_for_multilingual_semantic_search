Džūljuss Vinfīlds Īrvings II (angļu: Julius Winfield Erving II; dzimis 1950. gada 22. februārī Rūzveltā, ASV) ir bijušais amerikāņu basketbolists, spēlēja vieglā uzbrucēja pozīcijā. Savas karjeras laikā spēlēja ABA līgas klubos Virdžīnijas "Squires" un Ņujorkas "Nets" un NBA klubā Filadelfijas "76ers". Viņš bija pazīstamākais basketbolists, kad ABA un NBA līgas apvienojās. 1983. gadā kopā ar "76ers" izcīnīja NBA čempionu titulu, 1981. gadā tika atzīts par līgas vērtīgāko spēlētāju. 11 reizes piedalījās NBA Visu zvaigžņu spēlēs (1977–1987), divās spēlēs tika atzīts par visu zvaigžņu spēles vērtīgāko spēlētaju (1977, 1983), 5 reizes tika iekļauts visas līgas pirmajā simboliskajā izlasē (1978, 1980–1983), divas reizes — otrajā izlasē (1977, 1984). 1993. gadā tika uzņemts Basketbola Slavas zālē un 1996. gadā tika nosaukts par vienu no 50 izcilākajiem NBA spēlētājiem visā līgas vēsturē. NBA profils (angliski) Basketball Reference profils (angliski) Basketbola Slavas zāles profils (angliski) IMDb profils (angliski)