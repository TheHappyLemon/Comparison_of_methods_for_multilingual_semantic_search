Armēņu kalendārs ir tradicionālais kalendārs Armēnijā. Tas ir Saules kalendārs, kurā, tāpat kā Senās Ēģiptes kalendārā ir nemainīgs dienu skaits gadā — 365 dienas (nav garā gada), tādējādi atšķirība starp Armēņu kalendāru un Jūlija kalendāru visu laiku pieaug. Gadā ir 12 mēneši, no kuriem katrā ir pa 30 dienām, plus vēl papildu piecas dienas (epagomenê), kas nepieder nevienam mēnesim.