Martina Navrātilova (čehu: Martina Navrátilová; dzimusi Martina Šubertova (čehu: Martina Šubertová) 1956. gada 18. oktobrī Prāgā, Čehoslovākijā) ir bijusī Čehoslovākijas un ASV tenisiste. Bijusī pasaules ranga līdere gan vienspēlēs, gan dubultspēlēs. 2000. gadā tikusi uzņemta Tenisa slavas zālē. Profesionālās karjeras laikā (1975—2006) ir uzvarējusi 167 vienspēļu un 177 dubultspēļu turnīros, abi šie sasniegumi ir tenisa atklātās ēras rekordi. M. Navrātilova ir izcīnījusi 18 Grand Slam vienspēļu, 31 sieviešu dubultspēļu (visu laiku labākais sasniegums) un 10 jaukto dubultspēļu titulus. Vimbldonas čempionātā viņa vienspēļu finālam kvalificējās 12 reizes, tai skaitā deviņas pēc kārtas (1982—1990). Šajā turnīrā uzvaru svinējusi rekordlielu reižu skaitu (9). Karjeras sākumā viņa pārstāvēja Čehoslovākiju, taču 18 gadu vecumā viņa lūdza ASV politisko patvērumu un saņēma pagaidu uzturēšanās atļauju. Par ASV pilsoni viņa kļuva 1981. gadā, 2008. gada 9. janvārī viņai tika atjaunota Čehijas pilsonība. Vikikrātuvē par šo tēmu ir pieejami multivides faili. Skatīt: Martina Navrātilova. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne (angliski) Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Starptautiskās tenisa slavas zāles profils (angliski) Tennis Temple profils (angliski) tennisabstract.com profils (angliski)