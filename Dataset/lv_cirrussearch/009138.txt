Konstantīns Gorovikovs (krievu: Константин Владимирович Горовиков; dzimis 1977. gada 31. augustā Novosibirskā) ir bijušais krievu hokejists, centra uzbrucējs, Krievijas hokeja izlases dalībnieks. Karjeras laikā aizvadījis 974 spēles Krievijas Superlīgā un KHL, gūstot 437 rezultativitātes punktus. 2012. un 2013. gadā Maskavas "OHK Dinamo" sastāvā izcīnījis Gagarina kausu. Krievijas hokeja izlases rindās kļuvis par divkārtēju Pasaules čempionu. Savu profesionālā spēlētāja karjeru Konstantīns uzsāka 1994. gadā, spēlējot Starptautiskās hokeja līgas kluba Sanktpēterburgas SKA rindās. Pēc tam, kad Gorovikovu 1999. gada NHL draftā izvēlējās Otavas "Senators", nākamās divas sezonas krievu uzbrucējs aizvadīja Grandrepidsas "Griffins" rindās, taču tad atgriezās Krievijā, pievienojoties Krievijas Superlīgas kluba Ufas "Salavat Julajev" rindām. 2003.—04. sezonu Konstantīns aizvadīja Čerepovecas "Severstal" rindās, taču tad atgriezās Sanktpēterburgā. 2005. gadā Gorovikovs uzsāka spēlēt Omskas "Avangard" rindās, taču no 2007. līdz 2010. gadam atkal spēlēja Sanktpēterburgas SKA vienībā. 2010.—11. sezonā Konstantīns spēlēja Maskavas "Dinamo" rindās. 2011.—12. un 2012.—13. gada sezonās kluba sastāvā izcīnīja Gagarina kausu. "Dinamo" sastāvā spēlēja līdz 2017. gadam, kad noslēdza karjeru. Krievijas izlases rindās spēlējis četros Pasaules čempionātos, 2008. un 2009. gadā izcīnot Pasaules čempiona titulu. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)