Andris Šics (dzimis 1985. gada 12. maijā Siguldā) ir bijušais latviešu kamaniņu braucējs, startēja divnieku sacensībās kopā ar savu brāli Juri Šicu. Triju olimpisko spēļu medaļu īpašnieks. Ar kamaniņu braukšanu nodarbojas kopš 1995. gada. Kopā ar brāli divnieku sacensībās startē kopš 2004. gada. Kamanās A. Šics startē augšā. Kopā ar brāli piedalījies piecās ziemas olimpiskajās spēlēs (2006, 2010, 2014, 2018, 2022). 2006. gadā Turīnā ieņēmuši 7. vietu divnieku sacensībās, pēc četriem gadiem Vankūverā izcīnīja otro vietu (sudraba medaļu), kas bija pirmā sudraba medaļa Latvijai ziemas olimpiskajās spēlēs pēc neatkarības atjaunošanas. 2014. gadā Sočos izcīnījuši bronzas medaļu divniekos, tādējādi kļūstot par pirmajiem latviešiem, kas ziemas olimpiskajās spēlēs izcīnījuši vairāk nekā vienu medaļu. Nākamajā dienā Latvijas komandas sastāvā tika izcīnīta bronzas medaļa arī komandu stafetē. Pasaules čempionātos brāļi Šici ir izcīnījuši četras bronzas medaļas jauktajā stafetē (2008, 2009, 2013, 2021) un divas divniekos (2011, 2021), Eiropas čempionātos ir izcīnījis 2 zelta un trīs sudraba un sešas bronzas medaļas jauktajā stafetē. Par sasniegumiem olimpiskajās spēlēs piešķirts Triju Zvaigžņu ordenis. 2015. gadā ieņēma trešo vietu Pasaules kausa kopvērtējumā. 2022. gada pavasarī Starptautiskā Kamaniņu sporta federācija (FIL) apstiprināja Andri Šicu par mākslīgo ledus trašu tehnisko direktoru nākamā gada sezonai (2023). Drīz pēc tam brāļi Šici paziņoja par profesionālā sporta karjeras beigām. «Brāļi Šici karjeru uzsākuši, pieķerti nedarbos kamaniņu trasē». Kas Jauns. 2011. gada 23. decembrī. Skatīts: 2011. gada 23. decembrī. Andris Vētra. «Andrim un Jurim Šiciem - sudraba medaļas». sportacentrs.com, 2010. gada 18. februārī. Skatīts: 2010. gada 19. februārī. Jānis Rubulis. «Brāļiem Šiciem bronza kamaniņu sacensībās divniekiem». Sportacentrs.com, 2014. gada 12. februārī. Skatīts: 2014. gada 12. februārī. Šiciem bronza pasaules čempionātā Olimpiešiem un Starkovam piešķirts Triju Zvaigžņu ordenis, Znarokam — nē Arhivēts 2010. gada 17. aprīlī, Wayback Machine vietnē. https://www.delfi.lv/sports/news/winter_sports/luge/andris-sics-klust-par-fil-maksligas-ledus-trases-tehnisko-direktoru.d?id=54248570 Vikikrātuvē par šo tēmu ir pieejami multivides faili. Skatīt: Andris Šics. LATVIJAS KAMANIŅU SPORTA FEDERĀCIJA Olympedia profils (angliski) LOK profils The Sport.org profils (angliski) FIL profils (angliski) LOV profils[novecojusi saite]