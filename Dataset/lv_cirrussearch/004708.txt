Šis raksts ir par skandināvu dievu. Par citām jēdziena Būri nozīmēm skatīt nozīmju atdalīšanas lapu. Būri jeb Buri (senskandināvu: Búri) skandināvu mitoloģijā ir pirmais dievs, pārējo dievu priekštecis. Viņš ir Bora tēvs un Odina vectēvs. Būri radās, govij Audumlai laizot bezdibeņa Ginnungagapa sienu sāļo ledu (šis mīts parādās tikai Jaunākajā Edā, taču Būri minēts arī skaldu dzejā). "U" garums vārdā "Būri" nav zināms. Manuskriptā tas nav norādīts, taču parasti tiek pieņemts, ka "u" ir garš (pēc metriskās pozīcijas).