Škoda 15Tr ir posmainais trolejbusu modelis, kuru ražoja Čehoslovākijā, pēc tam — Čehijā. To ražoja no 1988. gadam līdz 2004. gadam (prototips jau tika radīts 1980. gadu pirmajā pusē). No 1995. gada tiek ražota trolejbusa modernizētā versija — 15TrM. Trolejbusu ražoja Škoda rūpnīcā Čehijas pilsētā Ostravā. Trolejbuss Škoda 15Tr ir balstīts uz trolejbusa Škoda 14Tr bāzes, gan mehāniskās daļas, gan elektrodaļas. Trolejbuss Škoda 15Tr tika radīts jau 1980. gadu pirmajā pusē kā pirmais Čehoslovākijas posmainais trolejbuss (projekts Škoda 10Tr netika realizēts, kā arī automašīna Škoda S-SANOS 200Tr (Čehoslovākijas — Dienvidslāvijas kopdarbs)tika izmantota par bāzi). Trolejbuss Škoda 15Tr ir divasu posmainais trolejbuss, kas sastāv no divām daļām. Tās ir saistītas ar šarnīru. Trolejbusa nesošā virsbūve ir no tērauda. Trolejbuss tika montēts no tādām pašām vai pārveidotām trolejbusa Škoda 14Tr detaļām. Trolejbusa labajā pusē atrodas četras durvis. Trolejbusa sēdekļi ir pārklāti ar mākslīgo ādu, bet kā apgaismojums tiek izmantotas dienasgaismas spuldzes. Trolejbusam ir divi motori, viens — priekšā, bet otrs — uz pakaļējā tilta (tiek izmantots tāds pats motors kā trolejbusā Škoda 14Tr). Pateicoties tam, trolejbusam ir viegli braukt pa grūtu un sliktu reljefu. Pirmajai ražojuma sērijai priekšējais vējstikls sastāvēja no diviem atsevišķiem stikliem, vēlāk tas tika aizstāts ar viengabala vējstiklu. Sākotnēji trolejbusi tika piegādāti sarkanā—krējuma krāsā, kas bija standarts Čehoslovākijā. Sākotnēji trolejbusu bija plānots palaist pa plānoto trolejbusu maršrutu Česke Budejovice — Temelīna. Garums: 17,36 m Platums: 2,5 m Augstums: 3,41 m Pašmasa: 15,8 t Pasažieru ietilpība: 145 cilvēki Sēdvietas: 45 Stāvvietas: 100 Dzinēja jauda: 2 x 100 — 2 x 120 kW Maksimālais ātrums: 65 km/h Pirmie 2 trolejbusa Škoda 15Tr prototipi tika radīti jau 1983. gadā. Šiem trolejbusiem atšķirībā no citiem bija savādākas elektroiekārtas. Pēc ražotāja veiktajiem testiem pirmais prototips 1983]. un 1984. gadā nonāca testēšanā Plzeņas trolejbusu parkā (reģ. nr. 500). Priekšējās daļas rezerves daļas tika pārdotas Brno. Otrs prototipa modelis arī tika testēts, bet 1980. gadu otrajā pusē tika sagriezts metāllūžņos. 1987. un 1988. gadā tika radīti vēl trīs prototipi, kuri atšķirībā no pirmajiem diviem nonāca pie pasažieriem. Škoda 15TrR ir modernizētā un uzlabotā trolejbusa Škoda 15Tr versija, trolejbusam ir elektroniskais tablo un uzlabots interjers. Laikā no 1983. gada līdz 2004. gadam tika saražoti aptuveni 600 trolejbusi (ieskaitot versijas Škoda 15TrM un Škoda 15TrSF) Norāde: Šajā tabulā nav iekļautas visas valstis un pilsētas, kur Škoda 15Tr tika piegādāta, tāpat nav uzskaitītas pilsētas, kuras iepirka jau lietotus Škoda 15Tr trolejbusus. Česke Budejovice (trolejbusa reģ. nr. 01) Plzeņa, Škodas muzejā (Plzeņas trolejbusa reģ. nr. 414) Plzeņas ŠKODA-BUS klubā, Sabiedriskā transporta muzejā (Plzeņas trolejbusa reģ. nr. 461) Sabiedriskais transports Rīgā Trolejbusu satiksme Rīgā