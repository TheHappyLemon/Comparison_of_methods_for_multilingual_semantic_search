Slobodans Miloševičs (serbu: Слободан Милошевић; dzimis 1941. gada 20. augustā Požarevacā, Dienvidslāvijā, miris 2006. gada 11. martā Hāgā, Nīderlandē) bija serbu politiķis, Dienvidslāvijas un Serbijas prezidents. Viņš bija Serbijas Sociālistiskās Republikas un Serbijas Republikas prezidents trīs termiņus laika posmā no 1989. līdz 1997. gadam, no 1997. līdz 2000. gadam S. Miloševičs pildīja Dienvidslāvijas prezidenta pienākumus. Tāpat viņš bija Serbijas Sociālistiskās partijas vadītājs kopš tās izveides 1990. gadā. ANO Starptautiskais kriminālnoziegumu tribunāls bijušajai Dienvidslāvijai viņu vainoja par noziegumiem pret cilvēci, taču tiesvedība tika izbeigta pēc viņa nāves. Viņš bija viena no galvenajām personībām 1990. gados Dienvidslāvijā. S. Miloševičs atkāpās no prezidenta amata 2000. gada 5. oktobrī pēc vairākām tautas protesta akcijām. 2001. gada 31. martā viņš tika apcietināts. Dažus mēnešus vēlāk pret viņu tika uzsākta tiesvedība Hāgas ANO kara noziegumu tribunālā. Miloševičs mira 2006. gada 11. martā Hāgas ANO kara noziegumu tribunāla cietumā no sirdstriekas. Viņš cieta no augsta asinsspiediena un sirdsdarbības traucējumiem. Otrdien Miloševičs pirmo reizi stāsies Hāgas tribunāla priekšā . Slobodans Miloševičs šodien beigs savu aizstāvības runu . Miloševiča nāve izraisa samulsumu un aizdomas Miris Slobodans Miloševičs «Miris Slobodans Miloševičs». Arhivēts no oriģināla, laiks: 2007. gada 24. jūnijā. Skatīts: 2011. gada 26. janvārī. Vikikrātuvē par šo tēmu ir pieejami multivides faili. Skatīt: Slobodans Miloševičs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Slobodan Milošević, Indictment and Transcripts (ICTY) (angliski)