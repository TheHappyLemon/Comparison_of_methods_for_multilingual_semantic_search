Čandīgarha (angļu: Chandigarh, pandžabu: ਚੰਡੀਗੜ੍ਹ, hindi: चण्डीगढ़, izrunā: [ʧʌɳɖiːgʌɽʰ]) ir apvienotā teritorija un pilsēta Indijas ziemeļos, kas vienlaicīgi ir administratīvais centrs diviem Indijas štatiem: Pendžābai un Harjānai. Pilsēta neietilpst nevienā no šiem štatiem un ir atsevišķa administratīva vienība. Tā atrodas Indas-Gangas līdzenumā aptuveni 265 km uz ziemeļiem no Indijas galvaspilsētas Ņūdeli. Teritorija austrumos robežojas ar Harjānas štatu, bet no pārējām debesspusēm — ar Pendžābu. Čandīgarhas teritorijā ietilpst ne tikai Čandīgarhas pilsēta, bet arī dažas apkārtējās pilsētas un vairāki ciemi. 1966. gadā Indijas Pendžābas štatu pēc dominējošās valodas principa sadalīja Harjānas (hindi) un Pendžābas (pandžabu valoda) štatos ar kopēju galvaspilsētu Čandīgarhu, kurā oficiālā valoda ir angļu valoda. (angliski) «Chandigarh». Britannica. Skatīts: 2011-05-05. Vikikrātuvē par šo tēmu ir pieejami multivides faili. Skatīt: Čandīgarha. Encyclopædia Britannica raksts (angliski) Krievijas Lielās enciklopēdijas raksts (krieviski)