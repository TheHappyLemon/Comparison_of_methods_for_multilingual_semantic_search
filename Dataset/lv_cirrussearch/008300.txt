Nezināma vērtība "dzīvesbiedra_nosaukums" Alīsija Kristiāna "Džodija" Fostere (angļu: Alicia Christian "Jodie" Foster; dzimusi 1962. gada 19. novembrī Losandželosā, Kalifornijas štatā, ASV) ir amerikāņu aktrise, filmu režisore un producente. Džodija Fostere uzsāka filmēties jau trīs gadu vecumā, kad piedalījās reklāmu filmēšanā. Viņas pirmā loma bija 1976. gada filmā "Taksists". Par lomu filmā viņa tika nominēta Amerikas Kinoakadēmijas balvai kā "labākā otrā plāna aktrise". Tajā pašā gadā viņa filmējās kulta filmā The Little Girl Who Lives Down the Lane. Par lomu 1988. gada filmā "Apsūdzēts" (The Accused) viņa saņēma Amerikas Kinoakadēmijas balvu kā labākā aktrise. Otru Kinoakadēmijas balvu kā labākā aktrise viņa saņēma par FIB praktikantes Klarisas Stārlingas lomu 1991. gada filmā "Jēru klusēšana". Ceturto reizi par labāko aktrisi "Oskaram" viņa tika nominēta par vientuļnieces lomu 1994. gada filmā "Nella" (Nell). Tāpat ir filmējusies filmās "Maveriks" (Maverick; 1994), "Kontakts" (1997), "Baiļu istaba" (2002), "Lidojuma plāns" (2005), "Insaiders" (2006), "Svešinieks tevī" (The Brave One, 2007), "Nimas piedzīvojumu sala" (Nim's Island; 2008). Papildu divās Amerikas Kinoakadēmijas balvām viņa ir saņēmusi trīs BAFTA kino balvas, trīs Zelta globusa balvas, Ekrāna aktieru ģildes balvu un tikusi nominēta divām Emmy balvām. Vikikrātuvē par šo tēmu ir pieejami multivides faili. Skatīt: Džodija Fostere. IMDb profils (angliski) AllMovie profils (angliski) Box Office Mojo profils (angliski)