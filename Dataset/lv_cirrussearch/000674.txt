Frančesko Toti (itāļu: Francesco Totti, izrunā: [franˈtʃesko ˈtɔtti]; dzimis 1976. gada 27. septembrī) ir bijušais itāļu futbolists, kas galvenokārt spēlēja uzbrūkošā pussarga un uzbrucēja pozīcijā. Viņš bija AS Roma kluba kapteinis un šajā klubā spēlēja visu savu profesionālā futbolista karjeru no 1992. līdz 2017. gadam. Itālijas plašsaziņas mediji Frančesko Toti karjeras laikā ir saukuši par Er Bimbo de Oro (Zelta puisēnu), L'Ottavo Re di Roma (Romas astoto karali), Er Pupone (Lielo bērnu), Il Capitano (Kapteini) un Il Gladiatore (Gladiatoru). Pēc futbolista karjeras beigām kļuva par futbola kluba Roma direktoru. Futbola kluba Roma sastāvā vienu reizi kļuva par Itālijas A sērijas čempionu, divas reizes ieguvis Itālijas kausu un divas reizes ieguvis Itālijas superkausu. Pēc gūto vārtu skaita (iesitis 250 vārtus) Itālijas čempionātā Toti ir otrajā vietā aiz Silvio Piolas (274 vārti). Neviens cits futbolists nav iesitis futbola kluba Roma sastāvā tik daudz vārtus un nospēlējis tik daudz spēles. Viņam pieder arī rekords, kā visjaunākais kāda kluba kapteinis A sērijā. Piecas reizes atzīts par Itālijas A sērijas sezonas labāko itāļu futbolistu, no kurām divas reizes atzīts par sezonas labāko futbolistu. Divreiz viņa gūtie vārti tika atzīti par sezonas labākajiem vārtiem, vienreiz labākais vārtu guvējs un vienreiz par sezonas labāko jauno futbolistu. 2006. gadā viņš Itālijas izlases sastāvā izcīnīja FIFA Pasaules kausu. Viņš spēlēja arī 2000. gada Eiropas čempionāta finālā, kur pagarinājumā piekāpās Francijas izlasei. Abos turnīros Toti tika iekļauts turnīra simboliskajā izlasē. Itālijas izlases sastāvā ir spēlējis arī 2002. gada FIFA Pasaules kausā un 2004. gada Eiropas čempionātā. 2007. gadā ieguva Eiropas zelta zābaku. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. 2014. gada novembrī Toti guva vārtus UEFA Čempionu līgā, līdz ar to viņš kļuva par vecāko spēlētāju, kas guvis vārtus šajā turnīrā. Vārtu gūšanas dienā viņš bija 38 gadus un 59 dienas vecs. Roma Itālijas Serie A: 2000–01 Coppa Italia: 2006–07, 2007–08 Supercoppa Italiana: 2001, 2007 Itālija FIFA Pasaules kauss: 2006 Individuālie sasniegumi Itālijas Serie A gada labākais futbolists: 2000, 2003 Eiropas Zelta zābaks: 2006–07 http://www.legaseriea.it/it/serie-a-tim/calciatore?p_p_id=BDC_dettaglio_calciatore_WAR_LegaCalcioBDC&p_p_lifecycle=0&p_p_state=normal&p_p_mode=view&p_p_col_id=column-1&p_p_col_pos=1&p_p_col_count=3&_BDC_dettaglio_calciatore_WAR_LegaCalcioBDC_idPersona=10799 Vikikrātuvē par šo tēmu ir pieejami multivides faili. Skatīt: Frančesko Toti. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) A.S. Roma profils (itāliski)