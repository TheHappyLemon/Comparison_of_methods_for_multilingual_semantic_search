Simons Ammans (vācu: Simon Ammann; dzimis 1981. gada 25. jūnijā Grabsā, Šveicē) ir Šveices tramplīnlēcējs. Viņš ir četrkārtējs olimpiskais čempions — triumfēja abos individuālajos tramplīnlēkšanas veidos gan 2002. gada Soltleiksitijas Olimpiskajās spēlēs, gan 2010. gada Vankūveras Olimpiskajās spēlēs. Tāpat S. Ammans ir bijis Pasaules čempions un vairākkārtējs Pasaules kausa posmu uzvarētājs. Pasaules kausa posmos startē kopš 1997.—1998. gada sezonas. Jau savā pirmajā startā, būdams tikai 16 gadus vecs S. Ammans ieguva debitantam cienīgo 15. vietu lecot no Oberstdorfas tramplīna. 1998. gadā, 17 gadu vecumā debitēja Olimpiskajās spēlēs Nagano, kur ieņēma gan tikai 35. vietu. Vēlākajos gados uzvarējis 14 Pasaules kausa posmos, bet uz pjedestāla kāpis 49 reizes, lai arī ne reizi nav kļuvis par sezonas uzvarētāju Pasaules kausa kopvērtējumā. 2002. gadā atzīts par Šveices gada sportistu. Oficiālā tīmekļa vietne Olympedia profils (angliski) Munzüger Sport profils (vāciski) FIS profils (tramplīnlēkšana) (angliski)