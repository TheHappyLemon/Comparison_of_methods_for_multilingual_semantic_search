Diskžokejs (pazīstams arī kā DJ vai dīdžejs) (angļu: DJ no angļu: disc jockey) ir persona, kas izvēlas un atskaņo mūzikas ierakstus auditorijai. Mūsdienās šis termins ietver dažādas mūzikas atskaņošanas veidus, neatkarīgi no avota. Ir vairākas diskžokeju kategorijas - radio diskžokeji un dažādu mūzikas žanru diskžokeji. Radio diskžokeji atskaņo mūziku un vada dažādas radio programmas, kuras tiek translētas AM, FM vai interneta radio stacijās. Radio diskžokeji bieži vien ir atpazīstami pēc viņu nikiem. Diskžokeji atskaņo un miksē mūziku bāros, naktsklubos, diskotēkās un dažādos publiskos pasākumos. Gandrīz visu kategoriju diskžokeji atskaņo mūziku, izmantojot vairākus mūzikas atskaņotājus, lai veidotu nepārtrauktu mūzikas skanējumu (miksu). Diskžokeja aparatūra var sastāvēt no: Skaņu ierakstiem (piemēram, vinila plates, kompaktdiski, datoru multivides faili, u.c.); Diviem vai vairākiem mūzikas atskaņotājiem (vai tikai viena, ja atskaņošana notiek digitāli), lai veidotu nepārtrauktu mūzikas skanējumu (piemēram, kompaktdisku atskaņotāji, datori, MP3 atskaņotāji u.c.); Skaņas sistēmas papildinājuma vai apraides ieraksta (piemēram, portatīvā audio sistēma, PA sistēma) vai radio apraides sistēmas; Diskžokeju mikserpultīm, kas ir elektronisks (parasti 2 vai 4 kanālu) audio mikseris, kurš parasti aprīkots ar krosfāderu, lai vienmērīgi pārietu no vienas skaņdarba uz citu, izmantojot divas vai vairākas atskaņošanas iekārtas; Austiņām, ko izmanto, lai noklausītos un sagatavotu nākamo skaņdarbu; Mikrofona, lai diskžokejs varētu iepazīstināt ar skaņdarbiem un runāt ar auditoriju. Pastāv vēl daudz un dažādas papildu iekārtas, ko izmanto diskžokeji, viss atkarīgs no nepieciešamības. Vīdžejs