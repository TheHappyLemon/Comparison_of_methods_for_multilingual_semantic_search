Tēvzemes savienība, arī partija "Isamaaliit" (Erakond Isamaaliit, IL) bija konservatīva politiska partija Igaunijā. Dibināta 1996. gadā, apvienojoties Igaunijas Nacionālās Neatkarības partijai (Eesti Rahvusliku Sõltumatuse Partei, ERSP) un partijai Isamaa (Rahvuslik Koonderakond "Isamaa"). Šo partiju kodols bija padomju laika disidenti un tās aktīvi piedalījās Igaunijas neatkarības atgūšanā. Partijas ideoloģija balstās uz kristīgo demokrātiju un nacionālismu. Viens no partijas līderiem - Marts Lārs (Mart Laar) divas reizes (1992-1994 un 1999-2002) bija Igaunijas premjers. Kopš 2007. gada Riigikogu vēlēšanām - valdošajā koalīcijā. Pēdējais (2006. g.) partijas līderis - bijušais Igaunijas izglītības ministrs Teniss Lukass (Tõnis Lukas). 2006. g. partija apvienojās ar Savienību republikai - Res Publika, veidojot vienotu partiju Par Tēvzemi un Res Publica apvienība (Isamaa ja Res Publica Liit).