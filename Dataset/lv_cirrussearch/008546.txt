Jakobs Ludvigs Fēlikss Mendelszons Bartoldi (vācu: Jakob Ludwig Felix Mendelssohn Bartholdy; dzimis 1809. gada 3. februārī Hamburgā, Vācijā, miris 1847. gada 4. novembrī Leipcigā, Vācijā) bija vācu agrīnā romantisma komponists, pianists, ērģelnieks un diriģents. Mendelszons ir vislabāk pazīstams kā "Kāzu marša" autors. Viņš ir filozofa Mozesa Mendelszona mazdēls, komponists piedzima ietekmīgā ebreju ģimenē. Viņš jau bērnībā tika uzskatīts par mūzikas brīnumbērnu, taču jaunā komponista vecāki neieguldīja finanses talanta attīstībā. Vācijā Mendelszons ātri guva lielus panākumus, pēc tam sāka apceļot Eiropu. Panākumus viņš guva arī Apvienotajā Karalistē, kur notika vairāku viņa darbu pirmizrādes. Viņš dibināja Leipcigas konservatoriju, kas mūsdienās pazīstama kā Leipcigas Mūzikas un teātra universitāte. Viņš ir sacerējis vairākas simfonijas, koncertus, oratorijas, klavieru mūziku un kamermūziku. "Kāzu maršu" Mendelszons sacerēja 1842. gadā. Pamatā rakstīja klavieru skaņdarbus. Mendelszons ir viens no romantisma pazīstamākajiem komponistiem. Enciklopēdiskā vārdnīca. 1. sēj. Rīga : Latvijas Enciklopēdiju redakcija, 1991, 430. lpp. Mūzika 19. gadsimtā Arhivēts 2016. gada 5. martā, Wayback Machine vietnē. (latviski) Vikikrātuvē par šo tēmu ir pieejami multivides faili. Skatīt: Fēlikss Mendelszons. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Bezmaksas partitūras (angliski)