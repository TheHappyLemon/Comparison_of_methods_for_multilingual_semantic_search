Viljams Entonijs "Tonijs" Pārkers (angļu: William Anthony "Tony" Parker; dzimis 1982. gada 17. maijā Brigē, Beļģijā) ir bijušais Francijas basketbolists, spēlēja saspēles vadītāja pozīcijā, Francijas basketbola valstsvienības spēlētājs. 2013. gada Eiropas čempionāta uzvarētājs un turnīra labākais spēlētājs. Lielāko karjeras daļu (17 sezonas) pārstāvēja NBA klubu Sanantonio "Spurs", kura sastāvā kļuvis par četrkārtēju NBA čempionu. 2019. gadā beidza profesionāļa karjeru, būdams Šarlotas "Hornets" spēlētājs. Profesionāļa karjeru uzsāka Francijā, Parīzes "Basket Racing" kluba sastāvā. 2001. gada NBA draftā viņu Sanantonio "Spurs" izraudzījās ar kopējo 28. kārtas numuru. T. Pārkers ātri kļuva par vienības pamatsastāva saspēles vadītāju, izkonkurējot Antonio Danielsu (jau debijas sezonā viņš gāja sākumsastāvā 72 no 77 spēlēm). Ar T. Pārkeru kā komandas saspēles vadītāju "Spurs" izcīnīja četrus NBA čempionu titulus (2003, 2005, 2007, 2014). 2007. gadā viņš tika atzīts par finālsērijas vērtīgāko spēlētāju (MVP). T. Pārkers ir piedalījies sešās NBA Visu zvaigžņu spēlēs, 2009. gadā tika iekļauts līgas simboliskajā trešajā izlasē, vēl trīs reizes iekļauts simboliskajā otrajā izlasē. 2011. gada NBA lokauta laikā spēlēja sev daļēji piederošā Francijas kluba Vilērbānas ASVEL sastāvā. 2018. gada vasarā T. Pārkers kā brīvas aģents noslēdza divu gadu līgumu ar Šarlotas "Hornets", kas kļuva par viņa otro NBA klubu pēc 17 sezonām "Spurs". Tās sastāvā viņš ieņēma otrā saspēles vadītāja lomu, mainot Kemba Volkeru. 2019. gada 10. jūnijā T. Pārkers paziņoja par profesionalā basketbola karjeras beigām. Francijas izlasē T. Pārkers debitēja 2000. gada 22. novembrī spēlē pret Turciju. Tās sastāvā ir izcīnījis bronzas medaļu 2005. gada Eiropas čempionātā, sudraba medaļu 2011. gada Eiropas čempionātā un zeltu 2013. gada Eiropas čempionātā. 2011. un 2013. gada Eiropas čempionātā viņš bija turnīra rezultatīvākais spēlētājs, 2013. gadā tika atzīts arī par turnīra vērtīgāko spēlētāju. 2015. gada Eiropas čempionāta laikā T. Pārkers kļuva par visu laiku rezultatīvāko spēlētāju Eiropas čempionātu finālturnīros, apsteidzot grieķi Niku Gali. T. Pārkers dzimis Beļģijas pilsētā Brigē, bet izaudzis Francijā. Viņa tēvs Tonijs Pārkers vecākais ir amerikānis, arī bijis profesionāls basketbolists, savukārt māte Pamela Fairstouna ir dzimusi Nīderlandē un bijusi modele. 2007. gadā T. Pārkers apprecējās ar amerikāņu aktrisi Evu Longoriju (pazīstama no ABC seriāla "Bīstamās mājsaimnieces"), taču 2011. gada janvārī pāris izšķīrās. Tony Parker Info Page — Bio Arhivēts 2007. gada 21. februārī, Wayback Machine vietnē., nba.com, accessed 17 June 2007 Tony Parker Arhivēts 2007. gada 15. septembrī, Wayback Machine vietnē., eurobasket2007.org, accessed 8 March 2009. Pārkeram simtā spēle Francijas izlasē, sportacentrs.com Parker, Longoria Attend Civil Ceremony, apnews.myway.com, accessed 7 July 2007 Parīzē apprecas Eva Longorija un Tonijs Pārkers «Tonijs Pārkers un Eva Longorija šķiras». Arhivēts no oriģināla, laiks: 2012. gada 20. janvārī. Skatīts: 2012. gada 29. janvārī. «Longorija tiekas ar Krusas brāli». Arhivēts no oriģināla, laiks: 2012. gada 20. janvārī. Skatīts: 2012. gada 29. janvārī. Vikikrātuvē par šo tēmu ir pieejami multivides faili. Skatīt: Tonijs Pārkers. Olympedia profils (angliski) Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) ESPN NBA profils (angliski) RealGM Basketball profils (angliski)