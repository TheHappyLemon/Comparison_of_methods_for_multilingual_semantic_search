COROT-7 ir G-tipa galvenās secības zvaigzne, kas atrodas apmēram 143 parseku attālumā no Zemes Vienradža zvaigznājā. Novērojumi liecina, ka zvaigznei ir divas un iespējams, ka 3 planētas. Raugoties no Zemes tā ir +11,67 zvaigžņlieluma objekts. Abas COROT-7 sistēmas planētas ir pārāk karstas, lai uz tām eksistētu dzīvība. Temperatūras starpības starp orbītas vistālāko un vistuvāko punktu ir niecīgas planētu riņķveidīgo orbītu dēļ. Zvaigznes masa ir 0,93 MSUN, un tās rādiuss ir 0,866 MSUN. Zvaigzne ir nedaudz vēsāka (temperatūra 5275 K jeb 5002 °C) par Sauli, tāpēc zvaigzne izstaro gaismu, kura pēc spektrālā sastāva ir nedaudz sarkanīgāka par Saules gaismu.