Raimunds IV (Raymond IV de Toulouse, * 1041/42. gadā Tulūzā, † 1105. gada 28. februārī Mons Peregrinus pie Tripoles ) - Tulūzas grāfs, Provansas markgrāfs. Viens no Pirmā krusta kara līderiem. Pēc armēņu avotiem, zaudējis aci svētceļojumā uz Jeruzalemi pirms Krusta karu sākuma. Pirms 1096. gada piedalījās cīņās pret mauriem Spānijā. Viens no pirmajiem, kurš atsaucās pāvesta Urbāna II aicinājumam doties Krusta karos, un bija viens no bagātākajiem un ietekmīgākajiem krusta karotājiem. Savācis karaspēku, Raimunds caur Dirrahiju un Konstantinopoli devās uz Jeruzalemi. 1097. gada jūnijā, kopā ar citiem krusta karotājiem, ieņēma Nīkeju, 1089. gadā - Antiohiju, bet 1099. gadā krustneši ieņēma Jeruzalemi, nogalinot lielāko daļu no pilsētas iedzīvotājiem. Raimundam tika piedāvāts Jeruzalemes karaļa tituls, bet viņš to nepieņēma. Pēc Jeruzalemes ieņemšanas Raimunds piedalījās Askaronas kaujā. Miris 1105. gadā.