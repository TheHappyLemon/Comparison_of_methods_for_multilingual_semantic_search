Fāfnirs (sennorvēģu: Fafnir) senskandināvu mitoloģijā ir pūķis, kas sargā dārgumus. Volsunga sāgā Fāfnirs ir rūķu karaļa Hreidmara dēls, Regīna un Otra brālis. Kad Otru nogalina Loki, Hreidmars saņem Andvari zeltu. Fāfnirs un Regīns nogalina Hreidmaru, lai tiktu pie dārgumiem, taču Fāfnirs nolemj, ka vēlas zeltu viens pats un pārvēršas par pūķi. Regīns sūta savu padēlu Sigurdu nogalināt pūķi, kas Sigurdam arī izdodas, taču pēc tam viņš nogalina arī Regīnu, jo uzzina, ka viņš pats plānojis Sigurdu nogalināt pēc zelta atgūšanas.