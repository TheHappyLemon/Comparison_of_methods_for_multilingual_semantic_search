Kapitelis (no latīņu: capitellum — 'galviņa') arhitektūrā ir kolonnas, staba vai pilastra augšējā daļa, uz kuras balstās pārsegums. Kapitelis paplašina kolonnas laukumu, lai vieglāk balstītu arkas vai antablementa svaru. Pirmie zināmie kapiteļi atrasti Ēģiptē un pēc izskata līdzinās lotosa vai papirusa augiem. Pamatā Ēģiptē tika izmantoti tieši šie divi, kā arī palmas veida kapitelis. Kāds spirālveida kapiteļa paveids parādās arī asīriešu bareljefos, taču nav atrasts neviens asīriešu kapitelis. Agrīnākais egejiešu kapitelis parādās Knosas pils freskās (aptuveni 1600 g. p.m.ē.). Bizantiešu, romānikas, gotikas un renesanses laika kapiteļiem raksturīga liela daudzveidība, jo kapiteļa ārējā forma bija atkarīga tikai no mākslinieka. Kolonna