Šis raksts ir par pieturas punktu. Par citām jēdziena Dendrārijs nozīmēm skatīt nozīmju atdalīšanas lapu. Dendrārijs ir neizmantots dzelzceļa pieturas punkts Aizkraukles novada Skrīveru pagastā, līnijā Rīga—Krustpils. Pieturai tuvākā apdzīvotā vieta ir Līču mazciems ap 3 km uz austrumiem, uz kurieni no pieturas neved nekādi ceļi. Pietura atrodas skaistā purvainā meža masīvā un tās tuvumā atrodas dažas viensētas. Tuvākā ir 856. km dzelzceļa ēka, kuras nosaukums saglabājies no padomju laika, kad kilometri šajā līnijā tika skaitīti no Maskavas. Nepāra ceļa (Rīgas virziena) zemā perona garums atbilst tikai 1 vagonam (tikai pirmais vagons, apmēram 20 m), pāra ceļa (Aizkraukles virziens) paaugstinātajam peronam — 4 pirmie vagoni. Sezonas laikā Dendrārija apkārtnē ir daudz odu, knišļu, mušu un dunduru. Apkaimē ir skaista un klusa raksturīga ainava. No Krapes puses pieturai var piekļūt pa aizaugušu meža stigu, kas aizgāzusies ar kritušiem lieliem un maziem kokiem, bet no Daugavpils šosejas puses — pa grantētu meža ceļu, ko ziemā tīra nesistemātiski. Līdz tuvākajai autobusa pieturai "Dendroloģiskais parks" uz Daugavpils šosejas no dzelzceļa pieturas ir ap 5 km. Dendrārijā pieturēja elektrovilcieni maršrutā Rīga—Aizkraukle (pirmais un pēdējais Aizkraukles—Rīgas reiss nepieturēja, un nepieturēja arī pēdējais Rīgas-Aizkraukles reiss). No 2019. gada decembra Dendrārija pieturā sakarā ar mazo pasažieru plūsmu vilcieni vairs neapstājas. Pieturas punktā nav biļešu kases. Pieturas punkts parādījās 1972. gadā, ar nosaukumu «856. kilometra blokpostenis». Tā izveide tika saistīta ar pāreju no divceļu posma Skrīveri—856. km uz vienceļa posmu 856. km—Jumprava. Ceļa postenis šeit bija līdz 1991. gadam, kad posmā 856. km—Jumprava tika izbūvēts otrais sliežu ceļš. No 1994. gada pieturas punkts nes nosaukumu «Dendrārijs», saistībā ar tuvumā esošo Skrīveru dendrāriju. 2009. gadā Dendrārija pieturas punktā tika izbūvēts pirmais Latvijā eksperimentālais paaugstinātais perons (Aizkraukles virziena), 55 cm augstumā. Šis perons ir uzskatāms par daļēji paaugstinātu, jo atrodas zemāk par vagona grīdu. Augstais perons Dzelzceļa ēka 856. km pie Dendrārija pieturas Uzraksta plāksne 2010. gads, skats Rīgas virzienā, kreisajā pusē bijusī 856. blokposteņa ēka, kas nav saglabājusies līdz mūsdienām Dendrārija pietura 2016.g. vilcienu kustības saraksts Skrīveru virzienā no Dendrārija Dendrārija īsais perons 2016.g. vilcienu kustības saraksts no Dendrārija Rīgas virzienā Sabiedriskā transporta padomes lēmums Nr.1 2019.gada 20.septembrī[novecojusi saite] No decembra vilcieni vairs neapstāsies astoņās stacijās «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-03. Rīga—Daugavpils līnijas vēsture «http://railwayz.info/photolines/photo/6952». Arhivēts no oriģināla, laiks: 2014. gada 31. maijā. Skatīts: 2013. gada 24. maijā. «LDz uzbūvējis pirmo paaugstināto peronu». LDz Sabiedrisko attiecību daļa. 27.01.2009. Arhivēts no oriģināla, laiks: 2010. gada 27. decembrī. Skatīts: 2010. gada 22. augustā.