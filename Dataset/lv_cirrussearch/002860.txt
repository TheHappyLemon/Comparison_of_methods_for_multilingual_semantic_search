Jaunauces pagasts ir viena no Saldus novada administratīvajām teritorijām tā dienvidaustrumos. Robežojas ar sava novada Vadakstes, Rubas un Zvārdes pagastiem un Dobeles novada Vītiņu pagastu. Pagastu administrē apvienotā Jaunauces un Rubas pagastu pārvalde. Druve, Mazā Līkupe. Lapezers, Sodnieku ezers. 1920. gada zemes reformas gaitā Jaunauces muiža (Neu-Autz) tika sadalīta 61 vienībā 1122 ha platībā, Ozolu muiža (Eckhof) 18 vienībās 953 ha platībā, Jumpraviešu muiža (Jumpraweeten) 9 vienībās 210,75 ha platībā, Šerlates muiža (Charlottenhof) 7 vienībās 210 ha platībā. 1935. gadā Jelgavas apriņķa Jaunauces pagasta platība bija 82 km² un tajā dzīvoja 1430 iedzīvotāji. 1945. gadā pagastā izveidoja Jaunauces un Ošu ciema padomes, bet pagastu 1949. gadā likvidēja. Jaunauces ciems ietilpis Auces (1949-1959), Dobeles (1959-1962) un Saldus (1962-2009) rajonos. Jaunauces ciemam 1954. gadā pievienoja likvidēto Ošu ciemu. 1990. gadā ciemu reorganizēja par pagastu. 2009. gadā Jaunauces pagastu kā administratīvo teritoriju iekļāva Saldus novadā. Lielākās apdzīvotās vietas ir Jaunauce (pagasta centrs), Ropmuiža, Kalnjāņi, Ezerkrogs, Ozolmuiža. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. «Apvienotā Jaunauces un Rubas pagastu pārvalde». Arhivēts no oriģināla, laiks: 2009. gada 22. novembrī. Skatīts: 2010. gada 10. maijā. Latviešu konversācijas vārdnīca. VII. sējums. Rīga : Anša Gulbja izdevniecība. 14 128. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9