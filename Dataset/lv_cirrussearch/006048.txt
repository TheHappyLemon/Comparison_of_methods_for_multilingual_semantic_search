Japānas jena (japāņu: 円, simbols: ¥, ISO 4217 kods: JPY, tiek lietota arī abreviatūra JP¥) ir Japānas valūta. Jena ir trešā vistirgotākā valūta pasaules valūtas tirgū aiz ASV dolāra un eiro. Starptautiskais jenas apzīmējums ir ¥. Tā ir Japānas valūta kopš 1872. gada. Vienā jenā ir 100 senu jeb 1000 rinu. 1954. gadā seni tika izņemti no apgrozības. 2019. gada 1. martā pēc Starptautiskā Valūtas fonda kursa 1 jena bija 0,0078994 eiro jeb 1 eiro bija 126,5919 jenas. Apgrozībā ir 1000, 5000 un 10 000 jenu banknotes. Reti tiek lietota arī 2000 jenu banknote. 19. gadsimtā Meidzi perioda valdība uzsāka Japānas saimniecības modernizāciju, kur viens no uzdevumiem bija vienotas valūtas izveide valstī. Tika ieviesta jena pēc Eiropā esošās decimāldaļu valūtas sistēmas parauga. Pirms Meidzi restaurācijas Japānas feodāļi izdeva pašu savu naudu, hansacu, kas nebija savstarpēji saistīta visā Japānas teritorijā. 1871. gadā jena tika definēta kā 1,5 g (0,048 trojas unces) zelts vai 24,26 g (0,780 trojas unces) sudrabs. Sākotnēji jenas joprojām kala feodāļi, bet 1882. gadā tika izveidota Japānas banka, kurai turpmāk bija monopols naudas kalšanā. Vikikrātuvē par šo tēmu ir pieejami multivides faili. Skatīt: Japānas jena. «Kalkulators Japānas jena (JPY) Valūtas kurss» (latviešu). «JPY - Japānas jenu attēli» (angļu). Arhivēts no oriģināla, laiks: 2007. gada 26. septebris.