Meškovice (poļu: Mieszkowice) ir pilsēta Polijas ziemeļrietumos, Rietumpomožes vojevodistē uz rietumiem no Gožovas Velkopolskas. Pilsēta nosaukta Polijas pirmā zināmā valdnieka Meško I vārdā, kurš pēc Cediņas kaujas anektēja šo apvidu. Pilsētā daļēji saglabājušies viduslaiku aizsardzības mūri. Līdz Otrā pasaules kara beigām pilsēta atradās Vācijā, un tās vāciskais nosaukums bija Bervalde Neimarkā (vācu: Bärwalde in der Neumark). Pēc Otrā pasaules kara pilsētas vācu iedzīvotāji tika padzīti, bet vietā ieradās poļi no PSRS ieņemtajiem Polijas apgabaliem. Trīsdesmitgadu kara laikā 1631. gada 23. janvārī pilsētā tika noslēgts Bervaldes līgums starp Zviedriju un Franciju par kopīgu cīņu pret imperatora spēkiem. https://bdl.stat.gov.pl/api/v1/data/localities/by-unit/023216606054-0979202?var-id=1639616&format=jsonapi; P2701: JSON; pārbaudes datums: 6 oktobris 2022.