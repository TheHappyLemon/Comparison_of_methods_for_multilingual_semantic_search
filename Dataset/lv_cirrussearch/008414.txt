Ajs Veivejs (ķīniešu: 艾未未; piņjiņs: Ài Wèiwèi; dzimis 1957. gada 28. augustā) ir Ķīnas Tautas Republikas mākslinieks un interneta runas brīvības aktīvists. Ajs Veivejs strādā dažādās tehnikās. Kopš 1990. gadiem viņa fotogrāfijas un instalācijas izstādītas pasaules nozīmīgākajos modernās mākslas muzejos. Ajs Veivejs bija 2008. gada Pekinas olimpisko spēļu galvenā stadiona "Putna ligzda" mākslinieciskais konsultants. Ajs Veivejs vada savu personīgo studiju "FAKE design". Ajs Veivejs aktīvi darbojas interneta vidē un ir daudzkārt asi kritizējis Ķīnas interneta cenzūras sistēmu. Īpašu uzmanību izpelnījās Aja Veiveja vadītā brīvprātīgo kustība, kas apsekoja un publicēja 2008. gada 5. maijā Sičuanas zemestrīces upuru vārdus. 2011. gada 3. aprīlī Ai Veivei tika aizturēts Pekinas lidostā. 7. aprīlī Ķīnas nacionālā ziņu aģentūra Siņhua publicēja paziņojumu, ka Ajs Veivejs aizturēts iespējamu ekonomisku noziegumu dēļ. 2011. gada 22. jūnijā Aju Veiveju atbrīvoja no ieslodzījuma, saskaņā ar oficiālo paziņojumu, labas uzvedības, vainas ekonomiskos noziegumos atzīšanas un sliktas veselības dēļ. «艾未未呼吁调查汶川地震遇难学生数字». Deutsche Welle. 2009.03.27. Skatīts: 2011.04.08. «Ķīna: mākslinieks Ai Veivei aizturēts par 'ekonomiskajiem noziegumiem'». Delfi. 2011.04.07. Skatīts: 2011.04.08. «北京市公安机关依法对艾未未取保候审». 新华. 2011.06.22. Skatīts: 2011.06.26. Aja Veiveja mājaslapa (angliski)