Kortežs (no franču: cortège — 'gājiens') matemātikā ir sakārtota, galīga elementu virkne. Bieži vien kortežus izmanto matemātisku struktūru definēšanai. Piemēram, grafu teorijā orientētu grafu definē kā kortežu (ar garumu 2) ( V , E ) {\displaystyle (V,E)} , kur V ir grafa virsotņu kopa, bet E — grafa šķautņu kopa. Datu bāzu teorijā par kortežu sauc tabulas (relācijas) rindu. Šādos kortežos elementu (atribūta vērtību) identificē nevis ar pozīciju kortežā, bet gan ar atribūta vārdu — (vārds: 'Bērziņš', priekšmets: 'matemātika', ...).