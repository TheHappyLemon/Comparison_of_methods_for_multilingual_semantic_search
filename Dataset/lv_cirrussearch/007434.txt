Patiesā Jēzus baznīca (vienkāršotā ķīniešu: 真耶稣教会, tradicionālā ķīniešu: 真耶穌教會, piņjiņs: Zhēn Yēsū Jiàohuì) ir Vasarsvētku konfesijas kustības "Vienīgi Jēzus" (Jesus Only) atzarojums. Tās aizsākumi ir meklējami 1917. gadā Pekinā, Ķīnā, kad šīs kustības piekritēji atteicās no trinitārās kristietības formulas. Patiesā Jēzus baznīca ir pasaules mēroga kristīgo baznīcu savienība.[nepieciešama atsauce] 20. gadsimtā radās arī vairākas teoloģiskas un praktiskas atšķirības no Vasarsvētku konfesijas, kā rezultātā daļa pētnieku uzskata harizmātismu par protestantisma paveidu. Šobrīd[kad?] ar nepilniem 1,6 miljoniem biedru tā darbojas 45 pasaules valstīs sešos kontinentos. Ziemassvētki un Lieldienas netiek svinēti. Svētais Gars: "Svētā Gara saņemšana, par ko liecina runāšana mēlēs, ir mūsu nodrošinājums Debesu valstības iemantošanai." Kristīšana: "Ūdens iesvētīšana ir grēku atlaišanas un atdzimšanas sakraments. Iesvētīšana veicama pie dabiskas ūdens krātuves, piemēram, pie upes, jūras vai avota." Pēdu mazgāšana: "Iesvētīšana, apmazgājot kājas, dod cilvēkam spēju būt vienotībā ar Kungu Jēzu. Tā kalpo arī kā pastāvīgs atgādinājums, ka cilvēkam vajadzīga mīlestība, svētība, pazemība, piedošana un kalpošana." Svētā Komūnija: "Svētais Vakarēdiens ir zvērests, lai godinātu Tā Kunga Jēzus Kristus nāvi. Tā ļauj mums dalīties ar mūsu Kunga miesu un asinīm un sazināties ar Viņu, lai mums būtu mūžīga dzīve un mēs tiktu pacelti Pēdējā Dienā. Šis zvērests tiks organizēts cik bieži vien varēsim. Tikai viena neraudzēta maize un vīnogu sula tiks lietotas." Sabata diena: "Sabata diena, nedēļas septītā diena ir Svēta diena, ko Dievs ir svētījis. To atzīmē ar Kunga žēlastību, lai pieminētu Dieva radīšanu un svētīšanu ar cerību uz mūžīgo mieru nākamajā dzīvē." Jēzus Kristus: "Jēzus Kristus, vārds, kurš tapa par miesu, mira krustā, lai atpestītu grēkotājus, augšāmcēlās trešajā dienā un uzkāpa debesīs. Viņš ir vienīgais cilvēces glābējs, debesu un zemes radītājs, un vienīgais īstais Dievs." Bībele: "Svētā Bībele, kas satur Veco un Jauno derību, ir Dieva iedvesmota, vienīgā rakstiskā taisnība, un ir standarts kristiešu dzīvei." Pestīšana: "Pestīšana ir Dieva žēlastības apliecinājums ticīgajiem. Viņiem jāpaļaujas uz Svēto Garu, lai tiektos pēc svētuma, lai godātu Dievu, un lai mīlētu cilvēci." Baznīca: "Baznīca, kuru dibināja mūsu Kungs Jēzus Kristus, caur Svēto Garu 'pēdējā lietus' laikā, ir atjaunota īstā Apustuļu laika baznīca." Pastardiena: "Tā Kunga otrā atnākšana notiks pēdējā dienā, kad Viņš nolaidīsies no debesīm, lai tiesātu pār pasauli: taisnīgums iegūs mūžīgu dzīvi, bet ļaunums tiks mūžīgi nosodīts." (angliski) Patiesā Jēzus Baznīca Arhivēts 2021. gada 11. augustā, Wayback Machine vietnē. (angliski) Patiesā Jēzus Baznīcas vēsture