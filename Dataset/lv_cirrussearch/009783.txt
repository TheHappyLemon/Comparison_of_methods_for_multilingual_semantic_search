Evanders Keins (angļu: Evander Kane; dzimis 1991. gada 2. augustā) ir profesionāls kanādiešu hokejists, centra uzbrucējs. Pašlaik (2022) pārstāv Nacionālās hokeja līgas klubu Edmontonas "Oilers". Pirms karjeras NHL viņš spēlēja Rietumu hokeja līgas kluba Vankūveras "Giants" sastāvā. Kluba sastāvā 2007. gadā izcīnīja Memoriālo kausu, tika atzīts par debijas sezonas otro labāko debitantu un 2009. gadā tika iekļauts simboliskajā rietumu pirmajā izlasē. Tāpat viņš uzstādīja "Giants" rekordu vienā sezonā gūtajos vārtos (48 vārti). 2009. gada NHL draftā viņu ar kopējo ceturto numuru izvēlējās Atlantas "Thrashers", jau nākamo sezonu arī aizvadot kluba sastāvā. Pēc "Thrashers" franšīzes pārcelšanos uz Vinipegu, Keins turpināja spēlēt Vinipegas "Jets" sastāvā. 2012.—13. gada NHL sezonas lokauta laikā spēlēja KHL klubā Minskas "Dinamo". Pēc nesaskaņām ar "Jets" vadību un komandas biedriem, Keins 2015. gada 11. februārī tika aizmainīts uz Bufalo "Sabres". Turpmākajās sezonās bija viens no "Sabres" vadošajiem uzbrucējiem, līdz 2018. gadā tika aizmainīts uz Sanhosē "Sharks", kur spēlēja līdz 2022 gadam. 2022. gada 27. janvārī cits NHL klubs Edmontonas "Oilers" parakstīja ar Keinu viena gada līgumu. Kanādas izlases sastāva piedalījies 2010., 2011. un 2012. gada Pasaules čempionātos, kā arī izcīnījis zelta medaļu 2009. gada Pasaules junioru čempionātā. https://sportacentrs.com/hokejs/nhl/28012022-sharks_atlaistais_keins_pastiprina_edmont Vikikrātuvē par šo tēmu ir pieejami multivides faili. Skatīt: Evanders Keins. Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski)