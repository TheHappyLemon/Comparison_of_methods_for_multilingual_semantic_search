Cefeja Gamma Ab ir citplanēta, kas atrodas 14,1 pc attālumā no Zemes Cefeja zvaigznājā. Planēta riņķo ap zvaigzni Cefeja Gamma A vidēji 2,039 AU attālumā. Planētas orbītas ekscentricitāte ir 0,1146. 1 Gads uz planētas ilgst 902,876 Zemes dienas ilgi un tā sver 1,603 reizes vairāk par Jupiteru. Planētu atklāja 1988. gadā, bet tās orbitālos parametrus noskaidroja tikai 2002. gadā, proti, 14 gadus vēlāk. Ieraugot planētas orbitālos parametrus, varētu domāt, ka tās hipotētiskie Zemes lieluma pavadoņi ir dzīvībai nepiemēroti zemo temperatūru dēļ, bet patiesībā viss ir otrādi — uz hipotētiskajiem Zemes lieluma pavadoņiem ir tikpat karsts, kā ieslēgtā un uzkarsētā mikroviļņu krāsnī, jo zvaigzne Cefeja Gamma A ir uzpūtusies. Pateicoties zvaigznes Cefeja Gamma A izmēriem, tā pieder pie planētām, ap kurām varētu riņķot cepeškrāsnij līdzīgi pavadoņi t.i., tādi uz kuriem pirms pāris miljardiem gadu varēja būt dzīvība (vēsāks klimats), bet tagad ir pārāk karsts ilgstoši pieaugošās saules starjaudas dēļ. Ja mūsu planēta kā pavadonis riņķotu ap šo milzīgo, Jupiteram līdzīgo planētu, tad mūsu planēta būtu pārvērtusies par gigantisku maizes krāsni, kurā valdītu 4 gadalaiki — ziemā termometrs uz mūsu planētas rādītu 137 °C, bet vasarā karstums sasniegtu 187 °C. Dzīvība uz mūsu planētas labākajā gadījumā būtu bijusi pirms pāris miljardiem gadu, kad klimats ir bijis vēsāks.