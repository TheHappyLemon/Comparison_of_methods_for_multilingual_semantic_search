SmartLynx Airlines, agrāk pazīstama kā LatCharter, ir Mārupē, Mārupes novadā bāzēta aviokompānija, kas iznomā lidmašīnas ar apkalpi (ACMI), veic regulārus pasažieru un kravas lidojumus, kā arī pasažieru čartera lidojumus Eiropā, Āfrikā, Dienvidamerikā un Āzijā. Uzņēmums arī piedāvā lidmašīnas apkalpes apmācības — SmartLynx ATO ir viens no vadošajiem aviolīniju pilotu apmācību uzņēmumiem Baltijas valstīs, piedāvājot kvalifikācijas kursus ar Airbus A320 un Boeing 737 MAX sērijas lidaparātiem. SmartLynx lidojumu apkalpes locekļi pārstāv vairāk nekā 49 tautības un līdz ar to runā daudzās valodās. Kapteiņiem ir vidēji vairāk nekā 5300 stundu lidojumu pieredze, savukārt otrajiem pilotiem — vairāk nekā 1900 stundu. SmartLynx Airlines ieņem otro vietu Latvijā starp pasažieru aviopārvadātājiem. Uzņēmuma apgrozījums 2018. gadā bija ap 141 miljons eiro, bet uzņēmuma peļņa bija 18,95 miljoni eiro. Privāto uzņēmumu 1992. gadā dibināja četri profesionāli piloti un viens bortinženieris. Uzņēmuma nosaukums — LatCharter — tika atvasināts no vārda Latvija, un darbību tas sāka 1993. gadā ar nomātu Tupolev Tu-134B lidmašīnu. 2001. gada aprīlī Tu-134 nomainīja ar Yak-42 lidmašīnām, bet 2003. gada decembrī ar Airbus A320-200 lidmašīnām. 2006. gada jūlijā Islandes aviogrupas Icelandair Group lidaparātu nomāšanas atzars Loftleiðir iegādājās LatCharter akciju kontrolpaketi (55%), ar laiku iegādājoties arī pārējās uzņēmuma akcijas. Aviokompānijas flote tika paplašināta, 2007. gadā tai pievienojot vēl piecus A320-200 un divus B767-300 lidaparātus. Lidaparāti tika iznomāti ar apkalpi dažādām aviosabiedrībām visā pasaulē. Kopš tā laika ACMI (lidaparāta, apkalpes, apkopes un apdrošināšanas) nomas tirgus kļuva par uzņēmuma galveno darbības virzienu, kura ietvaros uzņēmums sadarbojās ar tādiem pārvadātājiem kā Air Malta, SBA Airlines, Finnair, Condor Flugdienst. 2008. gadā, atzīmējot aviokompānijas 15. gadadienu, tā tika pārdēvētā par SmartLynx Airlines, ieviešot arī jaunu logotipu un vizuālo tēlu. 2012. gadā aviokompānijas vadība to izpirka no Icelandair un izveidoja meitas uzņēmumu SmartLynx Airlines Estonia ar vienu Airbus A320-200 lidaparātu Igaunijas tūroperatoru apkalpošanai. 2016. gadā par uzņēmuma īpašnieku kļuva Nīderlandē bāzēts investīciju fonds, bet 2019. gadā SIA “Smart Aviation Holdings”, kam pieder aviosabiedrība SIA “SmartLynx Airlines”, apvienojās ar AAE reģistrēto pārvaldītājsabiedrību "Procyone FZE". Pārvadāto pasažieru skaits 2015. gadā sasniedza 1,6 miljonus, 2016. gadā — 1,9 miljonus un 2017. gadā — 2,5 miljonus. SmartLynx lidojumu precizitāte (On Time Performance) 2016. gada vasarā sasniedza 89% no visiem čartera lidojumiem. 2019. gadā aviosabiedrība uzsāka darbību Maltā, kur bāzētas SmartLynx kravas pārvadājumu lidmašīnas. 2019. gada koronavīrusa pandēmijas rezultātā 2020. gadā SIA "Smartlynx Airlines" apgrozīja 33,27 miljonus eiro, kas bija par 81,22% mazāk nekā gadu iepriekš, gadu noslēdzot ar 42,07 miljonu eiro zaudējumiem. 2022. gadā SIA "Smartlynx Airlines" veica 32 036 komerciālos lidojumus, pārvadājot 4,32 miljonus pasažieru. Savukārt 2023. gadā SIA "Smartlynx Airlines" uzrādīja rekordaugstus darbības rezultātus, veicot 45 853 komerciālos lidojumus uz 311 galamērķiem un pārvadājot 6,52 miljonus pasažieru. 2021. gadā krievu aktīvists Mihails Hodorkovskis paziņoja, ka Smartlynx mātes kompānija Avia Solutions Group (ASG) ir saistīta ar Krievijas prezidentu Vladimiru Putinu un tās īpašnieki ir uzskatāmi par Krievijas ietekmes aģentiem. 2022. gadā TV3 raidījums Nekā personīga ziņoja, ka Latvijas drošības iestādes ar uzņēmuma saistīto drošības risku dēļ ierobežojušas tā attīstības plānus lidostas "Rīga" apkārtnē. ASG un vairākas tās meitas kompānijas pēc Krievijas iebrukuma Ukrainā apturēja savu darbību Krievijā un sniedza finansiālu atbalstu Ukrainai. 2022. gada decembrī SmartLynx Airlines flotē bez Maltā reģistrētajām kravas lidmašīnām ietilpa šādi lidaparāti: Papildus tam, 2022. gada decembrī vēl 10 lidmašīnas Airbus A320 piederēja SmartLynx Airlines Estonia. 2018. gada 1. martā, aviokompānijas igauņu meitasuzņēmumam piederošs Airbus 320 lidaparāts trenniņlidojuma laikā smagi atsitās pret Tallinas lidostas skrejceļu, vēlreiz pacēlās un veiksmīgi veica ārkārtas nosēšanos. SmartLynx.aero. SMARTLYNX FLEET - SmartLynx Airlines "About SmartLynx Airlines Arhivēts 2014. gada 2. februārī, Wayback Machine vietnē.." About SmartLynx Airlines. Retrieved on 24 January 2014. "Address Mazrūdas, Mārupes novads, LV-2167." Atļauj AAE reģistrētai kompānijai pārņemt lidsabiedrību «SmartLynx Airlines» lsm.lv 2019. gada 27. augustā "YL-LBF on Airliners.net" "YL-LBG on Airliners.net" "YL-LBH on Airliners.net" "History SmartLynx Airlines" History of SmartLynx Airlines. Retrieved on 24 January 2014." "YL-LBT on Airliners.net" "YL-LBU on Airliners.net" «Loftleidir Icelandic acquires a minority stake in LatCharter Airlines». Alacra. Arhivēts no oriģināla, laiks: 2012-08-26. Skatīts: 2009-11-26. Loftleidir Icelandic of Iceland (LI), a unit of FL Group, planned to acquire the remaining ... stake, which it did not already own, in LatCharter Airlines (LC), a Riga-based provider of charter flights services. Concurrently, LI acquired a… «LatCharter Airlines». Icelandair Group. Arhivēts no oriģināla, laiks: 2014-02-01. Skatīts: 2014-01-24. total of nine aircraft, including two 767-300 aircraft. «Air Malta News Update». Ch-aviation. Skatīts: 2014-01-24. «SBA Airlines News Update». Ch-aviation. Skatīts: 2014-01-24. «Finnair will use A320-200 wet-leased from SmartLynx in September/October». Ch-aviation. Skatīts: 2014-01-24. «Latvia's SmartLynx wet-leasing A320s to Corendon and Condor». Ch-aviation. Skatīts: 2014-01-24. «SmartLynx Airlines separates from Icelandair Group.». Arhivēts no oriģināla, laiks: 2013. gada 10. septembrī. Skatīts: 2013. gada 3. septembrī. «SmartLynx Airlines Estonia.». Arhivēts no oriģināla, laiks: 2014. gada 2. februārī. Skatīts: 2014. gada 24. janvārī. «SmartLynx establishes Estonian subsidiary for Tallinn charter flights». Ch-aviation. Skatīts: 2014-01-24. "ES-SAL on Airliners.net" «Latvijā bāzētais “SmartLynx Airlines” iegūst gaisa kuģu operatora sertifikāciju Maltā». LA.LV (latviešu). Skatīts: 2022-02-03. DELFI Bizness. «'Smartlynx Airlines' apgrozījums pērn samazinājies par 81%, zaudējumi pārsniedz 42 miljonus». delfi.lv (latviešu), 2022-01-04. Skatīts: 2022-02-03. «SmartLynx closes the year with a record number of flights». SmartLynx (angļu). Skatīts: 2024-01-16. «SmartLynx closes the year with a record number of flights». SmartLynx (angļu). Skatīts: 2024-01-16. «Khodorkovsky report singles out Kremlin links to Lithuanian aviation company». lrt.lt (angļu). 2021-05-11. Skatīts: 2022-05-03. «Lidostas pievārtē strādā uzņēmēji, kas ražo militāro tehniku Krievijā un ko tur aizdomās Sīrijas sankciju pārkāpšanā». tv3.lv (latviešu). Skatīts: 2022-05-03. «SmartLynx Airlines support Ukraine employees». SmartLynx (angļu). Skatīts: 2022-09-16. Aktuālais lidmašīnu skaits ««SmartLynx» lidmašīna Tallinas lidostā atsitās pret skrejceļu». tvnet.lv. LETA. 1-3-2018. Skatīts: 3-3-2018. Vikikrātuvē par šo tēmu ir pieejami multivides faili. Skatīt: SmartLynx Airlines. Lidsabiedrības mājaslapa 2012. gadā Arhivēts 2012. gada 20. jūnijā, Wayback Machine vietnē.