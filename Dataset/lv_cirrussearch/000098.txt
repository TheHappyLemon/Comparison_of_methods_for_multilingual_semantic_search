Ziemeļu kari ir kopējs apzīmējums daudziem bruņotiem konfliktiem starp Ziemeļeiropas, Austrumeiropas un Viduseiropas valstu karaspēkiem no 1554. līdz 1721. gadam par virskundzību Baltijas jūras zemēs (latīniski: dominium maris Baltici). Dažādu valstu historiogrāfijās Ziemeļu karu nomenklatūra stipri atšķiras. Daļa no šiem kariem norisinājās arī Latvijas teritorijā. Ziemeļu kari ir daļa no Poļu-zviedru kariem, krievu-poļu kariem, zviedru-krievu kariem un dāņu-zviedru kariem, kuros iesaistījās Polijas-Lietuvas kopvalsts, Zviedrijas, Krievijas, Dānijas, Prūsijas, Saksijas, Kurzemes un Zemgales hercogistes un citu valstu monarhi. Ziemeļu septiņgadu karš (1563-1570) jeb Pirmais Ziemeļu karš vai Trīs kroņu karš (vācu historiogrāfijā) starp Zviedrijas, Dānijas un Polijas-Lietuvas monarhiem tagadējās Zviedrijas dienviddaļā. Tas noritēja paralēli Livonijas kara (1558–1583) norisēm, tādēļ reizēm tiek uzskatīts par daļu no tā. Otrais Ziemeļu karš jeb Poļu-zviedru karš (1655-1661), dažādos avotos bieži saukts arī par Pirmo Ziemeļu karu, bija atkārtots Polijas-Lietuvas, Zviedrijas un Krievijas karš par Livonijas mantojumu. Lielais Ziemeļu karš (1700-1721) jeb Trešais Ziemeļu karš bija lielākais no Ziemeļu kariem, kurā pret Zviedrijas karali Kārli XII apvienojās Krievijas, Polijas-Lietuvas, Dānijas, Saksijas, Hannoveres un Prūsijas valstu monarhi. Pie Ziemeļu kariem tiek pieskaitīti arī mazāki kari starp galvenajām karojošajām pusēm šajā laika periodā: Zviedru-krievu karš (1554–1557) Livonijas karš (1558–1583) Zviedru-krievu karš (1590–1595) Poļu-zviedru karš (1600-1629) jeb Latvijas karš noritēja Livonijas un Prūsijas teritorijā. Pēc 1618. gada notikušo karadarbību plašākā kontekstā uzskata par Trīsdesmitgadu kara daļu starp protestantiem un katoļiem. Poļu-krievu karš (1609–1618) Poļu-krievu karš (1632–1634) Poļu-krievu karš (1654–1667) Brandenburgas-Zviedrijas karš jeb Ziemeļu karš (1674–1679) Skones karš (1675–1679) Robert I. Frost: The Northern Wars - War, State and Society in Northeastern Europe, 1558–1721, London/ New York 2000, S.12f Edgars Dunsdorfs. Latvijas vēsture 1600-1710. Daugava, Upsala, 1962 Robert I. Frost: The Northern Wars - War, State and Society in Northeastern Europe, 1558–1721, Longman Publishings, London/ New York 2000, ISBN 0-582-06429-5 (angliski)