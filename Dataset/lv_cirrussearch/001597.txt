"Septiņi nāves grēki" (nīderlandiešu: Zeven Hoofdzonden, spāņu: Mesa de los pecados capitales) ir Hieronīmam Bosam piedēvēta glezna, kas atrodas Prado muzejā Madridē. Glezna ir gleznota pēc 1500. gada (precīzs uzgleznošanas laiks nav zināms) ar eļļas krāsām uz koka paneļa, kas sākotnēji bija iecerēts kā galda virsma. Gleznu iegādājās karalis Felipe II un kopš tā laika tā atrodas Spānijā. Glezna sastāv no četriem nelieliem apļiem, kuros attēlota "Nāve", "Pastarā tiesa", "Elle" un "Debesu valstība", viena lielāka apļa, kurā attēloti septiņi nāves grēki, un divām kartušām. Septiņi nāves grēki attēloti žanra ainiņu formā ar latīņu nosaukumiem. Pulksteņrādītāja virzienā, sākot no augšas, grēki ir: negausība, kūtrums, izšķērdība, lepnība, dusmas, skaudība un alkatība. Aplis veidots acs formā, un tā centrā attēlots Jēzus Kristus. Zem acs zīlītes redzams uzraksts latīņu valodā: Cave Cave D[omi]n[u]s Videt ("Bīsties jele, bīsties, jo Dieva acs redz visu."). Slinkums (Accidia) Alkatība jeb korumpētība (Avaricia) Rijība jeb negausība (Gula) Skaudība (Invidia) Dusmas (Ira) Izšķērdība (Luxuria) Lepnība (Superbia) https://balat.kikirpa.be/object/40002086; pārbaudes datums: 9 septembris 2023. https://www.museodelprado.es/en/the-collection/art-work/table-of-the-seven-deadly-sins/3fc0a84e-d77d-4217-b960-8a34b8873b70; pārbaudes datums: 5 novembris 2016.