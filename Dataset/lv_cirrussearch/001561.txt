Elsvērta Zeme (angļu: Ellsworth Land) ir dabas apgabals Rietumantarktīdā. Aizņem teritoriju no Antarktīdas pussalas un Belinshauzena jūras ziemeļos līdz Mērijas Bērdas Zemei rietumos, Ronnes šelfa ledājam austrumos un Karalienes Elizabetes Zemei dienvidaustrumos starp 103°24'W un 79°45'W. Iekļauj Elsvērta kalnu grēdu ar kontinenta augstāko virsotni Vinsona kalnu (4892 m). Belinshauzena jūras piekrastē ir Eitsa un Braiena krasti, gar Ronnes šelfa ledāju — Zumberga krasts. Elsvērta Zeme 1962. gadā nosaukta par godu amerikāņu polārpētniekam Linkolnam Elsvērtam (Lincoln Ellsworth), kurš 1935. gadā veica transkontinentālu lidojumu no Dandī salas līdz Rosa šelfa ledājam. Elsvērta Zemē nav vissezonas polārstaciju. No 1973. līdz 1988. gadam darbojās amerikāņu polārstacija Saipla Elsvērta kalnos darbojas trīs vasaras stacijas: čīliešu Arturoparodi un Antoniouneeusgana, kā arī privātās tūristu apkalpošanas bāze Petriothilsa (slēgta) un Jūnionglečera. Zemes ziemeļaustrumos — slēgtā amerikāņu vasaras stacija Eitsa. Antarctica feature detail «Siple Station». Arhivēts no oriģināla, laiks: 2011. gada 21. decembrī. Skatīts: 2011. gada 21. decembrī.