Nezināma vērtība "gojas_balva"Nezināma vērtība "ifta_balva"Nezināma vērtība "nacionālās_filmas_balva"Nezināma vērtība "emi_balva"Nezināma vērtība "BFTMA_balva"Nezināma vērtība "akadēmijas_balva"Nezināma vērtība "cēzara_balva"Nezināma vērtība "tonijas_balva"Nezināma vērtība "ariela_balva"Nezināma vērtība "naacp_balva"Nezināma vērtība "SAG_balva"Nezināma vērtība "filmfare_balva"Nezināma vērtība "gemini_balva"Nezināma vērtība "lorensa_olivjē_balva"Nezināma vērtība "gremi_balva"Nezināma vērtība "zelta_avenes_balva"Nezināma vērtība "zelta_globusa_balva"Nezināma vērtība "afi_balva"Nezināma vērtība "zelta_teļa_balva" Džets Lī (angļu: Jet Li; dzimis 1963. gada 26. aprīlī Pekinā), īstajā vārdā Li Liaņdzje (ķīniešu: 李連杰, Lǐ Liánjié) ir ķīniešu kinoaktieris, ušu meistars. Pseidonīmu "Džets Lī" (Reaktīvais Lī) aktieris pieņēma atpazīstamības nolūkos ASV kinoindustrijā. Skolu viņš sāka apmeklēt 8 gadu vecumā un bija vecākais klasē. Džets uzreiz iepatikās skolotājiem, viņš bieži palīdzēja vadīt fiziskās kultūras stundas. Pēc pirmās klases Džetu (tāpat kā citus skolēnus) uz vasaru aizsūtīja uz sporta nometni, kur viņš sāka apgūt ušu. Vēlāk Lī atzinās, ka nokļuvis ušu sekcijā netīšām. Pēc vasaras brīvlaika visi bērni atgriezās mājās, bet Džetam — vienīgajam no vienaudžiem — ieteica turpināt ušu treniņus. No šī brīža Lī katru dienu apmeklēja treniņus. Izejot vairākas atlases, Džets Lī 1972. gadā iekļuva nacionālajā ušu čempionātā un ieguva balvu "Labākais meistars". Pēc šīs uzvaras viņu atbrīvoja no mācībām parastajā skolā un lielāko daļu laika Lī pavadīja sporta zālē, uzlabojot meistarību. 1974. gadā Ķīnā norisinājās jaunā ušu meistaru atlase, izvēlējās labākos no labākajiem. Rezultātā tika izveidota Nacionālā valsts ušu līga (tajā bija 30 cilvēku arī Džets Lī). ASV sacensībās komandai vajadzēja pārstāvēt Ķīnas Tautas Republiku. Šis brauciens, kā apliecināja pats Džets Lī, ieņem īpašu vietu viņa dzīvē. Pirms komandējuma visiem sportistiem notika instruktāža — ko drīkst darīt Štatos un ko darīt nav ieteicams. Brīdināja arī par viesnīcas numuru noklausīšanos un izsekošanu. Interesanti, ka mazais Lī mēģināja noklausīšanās ierīces atrast saviem spēkiem. Kā viņš rakstīja savā biogrāfijā, esot amerikāņu viesnīcas numuriņā, viņš pēc kārtas gāja klāt pie vāzes, spoguļa, telefona un skaļi teica, ka grib šokolādi, saldējumu un augļus. Uz kādu laiku Džets atstāja numuriņu, bet atgriezies ieraudzīja, ka uz galda stāvēja viss, ko bija lūdzis. Braucienā pa ASV, Ķīnas sportistus apsargāja vairāki desmiti CIP aģentu, Valsts Departamenta darbinieku un policistu. Lī sniegumu atzīmēja pats prezidents Ričards Niksons. Ieraudzīt to kā dzīvo cilvēki rietumos, tajā skaitā ASV, bagātīga dzīve — mazajam Džetam bija kultūras šoks. Runājoties ar amerikāņiem, viņš novēroja, ka tie ir diezgan draudzīgi un diez vai var būt ienaidnieki. Īsumā, kopš Lī brauciena uz ASV, viņa skats uz ārpasauli sāka mainīties. Atgriezies dzimtenē, Lī piedalījās pirmajā Nacionālajā ušu čempionātā jauniešiem (1974). Viņš izcīnīja pirmo vietu daudzcīņā un kompleksos ar Dao zobenu. Džetu Lī sāka trenēt labākie cīņas mākslu meistari, kurus varēja atrast Ķīnā. 1975. gadā, 12 gadu vecumā, Lī aizsūtīja uz Trešā Nacionālā Ušu Čempionāta atlasi. Viņš uzvarēja uzreiz 5 disciplīnās no 5 iespējamām (pretinieki bija pieauguši sportisti). Tajā pašā gadā Džets izcīnīja 4 zelta medaļas Trešajā Čempionātā Pekinā (daudzcīņā, kompleksā bez ieročiem, kompleksā ar šķēpu, kompleksā ar Dao zobenu). 1976.-1977. gados Ķīnas izlase brauca pasules tūrē: sportisti demonstrēja dažādus ušu paņēmienus. Džetu Lī, kā "pārbaudītu" cilvēku un pazīstamu sportistu, Ķīnas valdība sāka aicināt uz valsts banketiem un tikšanos ar ārvalstu delegācijām. Izbraukuma paraugdemonstrējumi 1979. gadā notika arī Lielbritānijā. 1977. gadā Nacionālajās Ušu Sacensībās Džets Lī izcīnīja pirmo vietu kompleksā ar Dao zobenu, kā arī bija izcilākais starp "garā dūre" stila sekotājiem. 1978. gadā — Džets Lī atkal izcīna zeltu (daudzcīņā, kompleksā bez ieročiem, kompleksā ar Dao zobenu). 1979. gadā Ceturtajā Ķīnas Ušu Čempionātā uzvarēja daudzcīņā, "garās dūres" stilā, kompleksā bez ieročiem, kompleksā ar Dao zobenu, paraugdemonstrējumu cīņās. Āzijas kinoindustrija Džetu Lī uzaicināja 18 gadu vecumā. Uz ekrāniem viņš nokļuva pateicoties saviem sasniegumiem sportā. Ušu sacensībās viņu pamanīja režisori un uzaicināja filmēties, solot no viņa izveidot otru Brūsu Lī. Pirmā (un uzreiz galvenā un pamanāmākā) loma mākslas filmā The shaolin temple 1982. gadā. Filma guva lielu atsaucību un tika uzfilmēti vēl divi turpinājumi — Shaolin Temple 2: Kids from Shaolin (1983) un Shaolin Temple 3: Martial Arts of Shaolin (1986). Šīs trīs filmas tiek uzskatītas par labākajām šaolinu filmām. Principā, pēc šaolinu triloģijas filmēšanas Lī ieguva iesauku "Džets" (angļu: Jet) — "Reaktīvais". Nākamās ievērības cienīgās kinolentes ar Džeta Lī piedalīšanos — filmu sērija Once Upon a Time in China (1991), Once Upon a Time in China 2 (1992) un Once Upon a Time in China 3 (1993). Tur viņš tēlo tautas varoni-atbrīvotāju, kung-fu meistaru un dziednieku Vongu Feju Hunu. Lieliska sitienu tehnika, triku izpildījums arī ievieto šo filmu triloģiju austrumu cīņas mākslu pasaules šedevros. Var atzīmēt arī filmu The Legend (1993) un The Legend 2 (1993), kur Džets Lī atveido jaunu kung-fu meistaru Fongu Sai Juku. Šīs divas filmas uzņemtas labākajās austrumu cīņas mākslu filmu tradīcijās un tiek uzskatītas par Honkongas filmu klasiku. Vēl viena filma — "Leģendas dūre" (Fist of Legend, 1994) — sava veida Brūss Lī Fist of Fury atveidojums (līdzīgi sižeti). 1998. gadā Džets Lī debitē Holivudā. Viņu uzaicina atveidot slikto varoni kases grāvējā "Nāvējošais ierocis 4" (angļu: Lethal Weapon 4). Džets pirmo reiz atveido ļauno personāžu. Tālāk seko rinda ar veiksmīgām kinolentēm: "Romeo jāmirst" (angļu: Romeo Must Die) (2000), "Drakona skūpsts" (angļu: Kiss of the Dragon) (2001), "Vienīgais" (angļu: The One) (2001), "Varonis" (ķīniešu: 英雄) (2002), "No šūpuļa līdz kapam" (angļu: Cradle 2 the Grave), kur viņa pretinieks ir cits pazīstams austrumu cīņu speciālists un filmu zvaigzne Marks Dakaskoss, (2003), "Denijs — ķēdes suns" (angļu: Danny the Dog) (2005), "Bezbailīgais" (angļu: Fearless) (2006), "Karš" (angļu: War) (2007). Vienā no pēdējiem darbiem — "Aizliegtā valstība" (angļu: The Forbidden Kingdom) (2008), Džets Lī filmējās kopā ar citu kulta aktieri Džekiju Čanu, kā arī kārtējā piedzīvojumu filmas sērija "Mūmija: Pūķa imperatora kapenes" (angļu: The Mummy: Tomb of the Dragon Emperor). Interesanti, ka Holivudā Džetam Lī piedāvāja filmēties kinotriloģijā "Matrikss", kā arī filmā "Tīģeris un drakons", bet aktieris atteicies. Kā paskaidrojis vairākās intervijās pats aktieris, darījis to tādēļ, ka apsolījis sievai — ja viņa gaidīs mazuli — palikt kopā ar viņu līdz pat dzemdībām un nestrādāt. Piedāvājums no Ana Lī filmēties filmā "Tīģeris un drakons" nācis tieši tad, kad Lī sieva palika stāvoklī. Tā Džets turēja doto vārdu. Par "Matrikss", Džets nolēma, ka viņa klātbūtne un meistarība tur nebūs nepieciešama, jo tik datorizētā filmā var filmēties arī vienkārši aktieri. Džets Lī ir tibetiešu budisma sekotājs. Zināms, ka vismaz vienu reizi personīgi ticies ar Dalai-Lamu. 2007. gadā Lī publiski paziņoja, ka nav par Tibetas neatkarību, paskaidrojot to ka, ja cilvēks piekrīt Dalai-lamas reliģiskiem uzskatiem, tad viņam nav obligāti jāseko viņa politiskajiem uzskatiem. 1987. gadā Džets Lī apprecas ar sportisti Huanu Cjuijaņu, kura kopā ar viņu piedalījās Ķīnas ušu izlasē, kā arī filmējās filmā "Šaolina templis". Laulībā piedzima divas meitas. 1990. gada viņi izšķīrās. 1999. gadā Džets Lī aprecējās otrriez. Par viņa sievu kļūst Honkongas aktrise Nina Li Čī (angļu: Nina Li Chi). Pāris audzina 2 bērnus: Džeinu (dzimusi 2000. gadā) un Džadu (2002). 2004. gadā Džets Lī ar meitu atpūtās Maldīvijā, kad to piemeklēja dabas stihija — dienvidautrumāzijas cunami. No sākuma uzskatīja, ka Lī ir gājis bojā, bet vēlāk izrādījās, ka viņš ir tikai savainojis kāju, glābjot meitu viesnīcas vestibilā. Džets Lī ir Sarkanā Krusta biedrs un nodarbojas ar labdarību. Šaolina Templis (angļu: Shaolin Temple); loma — Či Juaņs (1982) Šaolina Templis 2: Šaolina Bērni (angļu: Shaolin Temple 2: The Kids of Shaolin); loma — Sans Luns (1983) Dzimis aizsargāt (angļu: Born to defend); režisors; cīņu horeogrāfs; loma — Džets (1986) Šaolina Templis 3: Šaolina cīņas māksla (angļu: Shaolin Temple 3: Martial Arts of Shaolin) (1986) Šaolina abats (Shao Lin Hai Deng da shi) (1988) Drakona cīņa (angļu: Dragon Fight); loma — Džimijs Lī (1988) Meistars (angļu: The Master ); loma — Džets (1989) Vienreiz Ķīna (angļu: Once Upon a Time in China); loma — Vongs Fei-hungs (1991) Zobenvīrs 2 (angļu: Swordsman II); loma — Lings Vū Čungs (1992) Vienreiz Ķīnā 2 (angļu: Once Upon a Time in China II); loma — Huangs Feihongs (1992) Vienreiz Ķīnā 3 (angļu: Once Upon a Time in China III); loma — Vongs Fei-hungs (1993) Leģenda (angļu: The Legend);producents; loma — Fongs Sai Juks (1993) Pēdējais Ķīnas varonis (angļu: Last Hero in China) (titros kā Lins Kits Lī); producents; loma — Vong Fei-hungs (1993) Leģenda 2 (angļu: The Legend 2 ); producents; loma — Fongs Sai Juks (1993) Dvīņi Kareivji (angļu: Twin Warriors); producents; loma — Junbao (1993) Kung Fu Meistars (angļu: Kung Fu Master) (titros kā Lins Kits Lī); producents; loma — Čangs Mo Kejs (1993) Sarkana Drakona leģenda (angļu: Legend of the Red Dragon); producents; loma — Hungs Hei Kvuns (1994) Aizstāvis (angļu: The Defender); producents; loma — Džons Čangs (1994) Leģendas dūre (angļu: Fist of Legend); producents; loma — Čens Žens (1994) Mans tēvs ir varonis (angļu: My Father Is a Hero); loma — Kungs Vei (1995) Augstais risks (angļu: High Risk); loma — Kits Li (1995) Piedzīvojumu karalis (angļu: Adventure King); loma — Šovs Si Kits (1996) Melnā maska (angļu: Black Mask); loma — Cujs Čiks / Melnā maska (1996) Vienreiz Ķīnā un Amerikā (angļu: Once Upon a Time in China and America); loma — Vongs Fei-hungs (1997) Algotnis (angļu: The Contract Killer); loma — Fū (1998) Nāvējošais ierocis 4 (angļu: Lethal Weapon 4); loma — Vahs Sings Ku (1998) Romeo jāmirst (angļu: Romeo Must Die); loma — Hans Sings (2000) Drakona skūpsts (angļu: Kiss of the Dragon); producents; scenārija autors; loma — Ljū Jans (2001) Vienīgais (angļu: The One); loma — Geibs Lavs (2001) Varonis (angļu: Hero); loma — vīrs bez vārda No šūpuļa līdz kapam (angļu: Cradle 2 the Grave); loma — Su (2003) Denijs – ķēdes suns (angļu: Danny the Dog); producents; loma — Denijs (2005) Bezbailīgais (angļu: Fearless); producents; loma — Huo Janja (2006) Karš (angļu: War); loma — Rodžs (2007) Kara kungi (angļu: The Warlords); loma — ģenerālis Pangs Kvinguns (2007) Aizliegtā karaļvalsts (angļu: The Forbidden Kingdom); loma — Pērtiķu karalis/ Klusais mūks (2008) Mūmija: Drakona imperatora kapenes (angļu: The Mummy: Tomb of the Dragon Emperor); loma — imperators Hans (2008) Neiznīcināmie (angļu: The Expendables); loma — Iņs Jans (2010) Neiznīcināmie 2 (angļu: The Expendables 2); loma — Iņs Jans (2012) «Jet Li`s life essay: part 2». Arhivēts no oriģināla, laiks: 2008. gada 21. oktobrī. Skatīts: 2010. gada 30. jūlijā. «Jet Li`s life essay: part 5». Arhivēts no oriģināla, laiks: 2008. gada 16. augustā. Skatīts: 2009. gada 16. augustā. «Jet Li`s life essay: part 7». Arhivēts no oriģināla, laiks: 2010. gada 24. decembrī. Skatīts: 2010. gada 2. oktobrī. «Jet Li`s life essay: part 6». Arhivēts no oriģināla, laiks: 2008. gada 16. augustā. Skatīts: 2009. gada 16. augustā. Jet Li Interview on CNN Jet Li Biography on the Internet Movie Database «Jet Li Biography on Jetli.com». Arhivēts no oriģināla, laiks: 2008. gada 9. aprīlī. Skatīts: 2009. gada 17. augustā. Vikikrātuvē par šo tēmu ir pieejami multivides faili. Skatīt: Džets Lī. Oficiālā tīmekļa vietne IMDb profils (angliski) AllMovie profils (angliski) Box Office Mojo profils (angliski)