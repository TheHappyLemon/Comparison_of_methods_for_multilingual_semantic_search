Tehnoloģiskā singularitāte ir hipotētisks notikums, pēc kura vispasaules tehnoloģijas attīstību būs praktiski neiespējami prognozēt. Būtībā, šāda hipotēze ir izvirzīta sakarā ar dažādiem pētījumiem, kuru rezultātā ir atklājusies sakarība starp laiku un jaunu atklājumu veikšanas biežumu, izvēršot logaritmiskā funkcijā, atklājas grafiks, kas attēlo līkni, kuru hipotētiski turpinot, zinātnieki paredz, ka pienāks tāds brīdis, kad līkne kļūs praktiski vertikāla un jauni atklājumi notiks tik ātri, ka vienkārši vairs nebūs iespējams paredzēt, kas tiks atklāts pat nākamajās minūtēs. Hipotētiskā pamatojuma dēļ šāds notikums tiek pielīdzināts zinātniskajai fantastikai un to nekavējas izmantot dažādās grāmatās un citā fikcionālajā literatūrā.