Novokuzņeckas Sporta pils ir hokeja halle, kas atrodas Novokuzņeckā, Krievijā. Halle tika atklāta 1984. gada 1. oktobrī, un jau kopš halles atvēršanas brīža tajā savas mājas spēles aizvada Kontinentālās hokeja līgas klubs Novokuzņeckas "Metallurg". Līdz 1976. gadam pašreizējā halles atrašanās vietā bija atklātais hokeja stadions ar 16 000 skatītāju vietām, taču tad tika uzsākta tā pārbūve. Pārbūve ilga astoņus gadus, līdz halles atklāšanai 1984. gadā. 2008. gadā notika halles renovācijas darbi, kuros tika ieguldīti 70 miljoni rubļu.