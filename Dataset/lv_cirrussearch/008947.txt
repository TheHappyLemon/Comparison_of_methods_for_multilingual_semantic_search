Platystrophia ir izmirušu pleckāju ģints no Ortīdu kārtas. Ģints tika izdalīta 1850. gadā pēc Terebratulites biforatus sugas no Ziemeļvācijas ordovika nogulumiem. Šīs ģints pārstāvjiem ir spirifridām raksturīga čaula ar sīki granulētu virsmu. Aizvērēju nospiedumi ir plati, atvērēju — iegareni. Aizmugurējie aizvērēji ir lieli, atdalīti no priekšējiem ar zemiem valnīšiem, kas izvietoti taisnā leņķī pret vidus valnīti. Brahiofori nav atšķirami no turētājiem. Slēdzenes izaugums vienkāršs; vidussepta sasniedz čauliņas vidusdaļu. Ģintī ir daudz sugu. Dzīvoja no vidējā ordovika līdz silūram (ieskaitot). Izplatīti bija Krievijas platformā, Vidusurālos, Rietumeiropā, Ziemeļamerikā u.c.