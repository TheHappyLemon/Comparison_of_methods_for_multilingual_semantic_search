Kalkulators (latīņu: calculator, no calculare — 'rēķināt') ir mazgabarīta elektroniska ierīce aritmētisku darbību izpildei ar tastatūru ievadītiem skaitļiem. Rezultātus un starprezultātus kalkulators izvada, izmantojot gaismas diožu vai šķidro kristālu indikatorus. Kalkulatorus darbina baterijas vai saules baterijas. Pēdējā laikā kalkulatorus ražo komplektā ar mazgabarīta printeriem un atmiņas moduļiem, kuros iekļautas dažādas specializētas programmas. Kalkulatoru priekšteči ir dažādas mehāniskas skaitļošanas ierīces un aritmometri. Pirms elektronisko kalkulatoru parādīšanās par kalkulatoru sauca cilvēku, kas veica aprēķinus. Aritmometrs Dators Svešvārdu vārdnīca (trešais izd.). Jumava. 2007. 323. lpp. ISBN 978-9984-38-332-3.