Eirovīzijas dziesmu konkurss (angļu: Eurovision Song Contest, franču: Concours Eurovision de la chanson), tiek saukta arī par Eirovīziju, ir ikgadējs konkurss, kurā piedalās dalībnieki no Eiropas Raidorganizāciju apvienības (EBU) valstīm. Katras valsts pārstāvis televīzijas tiešraidē izpilda vienu dziesmu un pēc visu dziesmu izskanēšanas pārējās valstis balso par viņiem vistīkamāko dziesmu (nedrīkst balsot par savas valsts dziesmu). Tādā veidā tiek noskaidrots konkursa uzvarētājs. Savukārt katra valsts savu dalībnieku un viņa izpildīto dziesmu izvēlas nacionālajā atlasē, ko parasti translē kādā no attiecīgās valsts televīzijas kanāliem. Pirmais Eirovīzijas dziesmu konkurss notika 1956. gadā Šveices pilsētā Lugāno. Kopš tā laika konkurss ir attīstījies, tam ir pievienojušās daudz jaunas dalībvalstis. Eirovīzijas dziesmu konkurss ir atklājis daudz jaunas zvaigznes, kā ABBA, kas pārstāvēja Zviedriju, Selinu Dionu, kanādieti, kas pārstāvēja Šveici, Danu International no Izraēlas, un konkursā tikušas izpildītas vairākas dziesmas, kas vēlāk kļuvuši par pasaulē atpazīstamiem hitiem, kā Save your kisses for me, Waterloo, Diva, Congratulations un pēdējo laiku populārākās Eirovīzijas dziesmas Ruslanas Wild Dances, brāļu Olsenu Fly On The Wings Of Love. Eirovīzija ir viens no visskatītākajiem mūzikas pasākumiem pasaulē. To translē visās Eiropas valstīs, kā arī daudzās citās valstīs, tai skaitā ASV, Austrālijā un Ķīnā. Kopš 2000. gada konkurss tiek pārraidīts internetā Eirovīzijas mājaslapā. Latvija Eirovīzijā piedalās kopš 2000. gada, kad "Prāta Vētra" izcīnīja 3. vietu. 2002. gada Eirovīzijā uzvarēja Latvijas pārstāve Marija Naumova ar dziesmu I Wanna, nākamā gada konkurss notika Rīgā, Latvijā. Vēl 2005. gada konkursā duets "Valters un Kaža" izcīnīja 5. vietu finālā ar dziesmu The War Is Not Over un 2015. gada konkursā Aminata Savadogo izcīnīja 6. vietu ar dziesmu Love Injected. Pamatraksts: Valstis Eirovīzijas dziesmu konkursā Eirovīzijas dziesmu konkursā ir piedalījušās vairāk nekā 50 valstis.  Albānija  Andora  Armēnija  Austrālija  Austrija  Azerbaidžāna  Baltkrievija  Beļģija  Bosnija un Hercegovina  Bulgārija  Čehija  Dānija  Dienvidslāvija  Francija  Grieķija  Gruzija  Horvātija  Igaunija  Islande  Izraēla  Itālija  Īrija  Kipra  Krievija  Latvija  Lielbritānija  Lietuva  Luksemburga  Malta  Moldova  Monako  Melnkalne  Maroka  Nīderlande  Norvēģija  Polija  Portugāle  Rumānija  Sanmarīno  Serbija  Serbija un Melnkalne  Slovākija  Slovēnija  Somija  Spānija  Šveice  Turcija  Ukraina  Ungārija  Vācija  Ziemeļmaķedonija  Zviedrija Skatīt arī: Eirovīzijas dziesmu konkursa uzvarētāji Latvija Eirovīzijas dziesmu konkursā «Winners of the Eurovision Song Contest» (PDF). EBU.ch. Arhivēts no oriģināla, laiks: 2008-05-28. Skatīts: 2007-12-26. «Eurovision Trivia» (PDF). BBC Online. 2002. Skatīts: 2006. gada 18. jūlijs. «Eurovision Song Contest 1972». Eiropas Raidorganizāciju apvienība. Skatīts: 2009. gada 21. jūlijs. «Eurovision Song Contest 2004 Final». Eiropas Raidorganizāciju apvienība. Skatīts: 2009. gada 22. jūlijs. Philip Laven. «Webcasting and the Eurovision Song Contest». Eiropas Raidorganizāciju apvienība, July 2002. Arhivēts no oriģināla, laiks: 2008. gada 28. maijā. Skatīts: 2006. gada 21. augusts. https://eurovision.tv/story/eurovision-2020-in-rotterdam-is-cancelled Vikikrātuvē par šo tēmu ir pieejami multivides faili. Skatīt: Eirovīzijas dziesmu konkurss. Eirovīzijas dziesmu konkursa vēsture Arhivēts 2014. gada 8. jūlijā, Wayback Machine vietnē. (angliski) Eirovizija.lv Eurovision.tv (angliski) Eurovision Song Contest Today (angliski) Eurovision Song Contest Media Hanbook (angliski)