Hiphopa dejas ir ielu deju stils, kas galvenokārt tiek izpildīts hiphopa mūzikas pavadījumā vai ir attīstījies kā daļa no hiphopa kultūras. Ar hiphopu saistās breikošana, dīdžejošana, grafiti un arī repošana. Šis mūzikas un kustības stils aizsākās Ņujorkā, precīzāk Bronksā. Tas radās 1969. gadā. Ar to pirmie sāka aizrauties melnādainie cilvēki, viņi mācījās gan breikot, gan repot, gan zīmēt grafiti uz māju sienām un citām vietām. Hiphopa sacensības toreiz notika uz ielām, un hiphops tika iesaukts par "ielu dejošanu". Hiphopa kustības tiek balstītas uz mūzikas ritmu, ko apgūst pakāpeniski un ilgstoši. Hiphopa mūzikai ir ļoti daudz žanru, un pie katra žanra kustības atšķiras gan fiziskā, gan vizuālā ziņā. Hiphopa kultūra ir viena no visizplatītākajām pasaulē. Šai kultūrai pat ir savs ģērbšanās stils.