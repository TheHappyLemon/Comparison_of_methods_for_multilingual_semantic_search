Rožupes pagasts ir viena no Līvānu novada administratīvajām teritorijām tā centrālajā daļā. Robežojas ar sava novada Līvānu pilsētu, Jersikas, Sutru, Rudzātu un Turku pagastiem, kā arī Augšdaugavas novada Rožkalnu un Upmalas pagastiem un Preiļu novada Saunas pagastu. Upes: Bārzupe, Borovka, Dabiņš, Feimanka, Sumanka, Ūša. Ezeri: Skrebeļu ezers, Skreuzmaņu ezers. 1945. gadā Daugavpils apriņķa Līvānu pagastā izveidoja Rožupes ciema padomi, kuras teritorijā ietilpa 11 pagasta sādžas: Rožupe, Babri, Vilmenieši, Gulbinski, Rubeņi, Kazuļi , Vanagi, Kļavinski, Pūgaiņi, Egļupe un Škelteri. Rožupes ciems ietilpis Līvānu (1949-1959) un Preiļu (pēc 1959. g.) rajonos. 1954. gadā Rožupes ciemam pievienoja likvidēto Aizupes ciemu. 1960. gadā kolhoza «Vienība» teritoriju (sādžas: Vilcāni, Vanagi, Kļavinski, Egļupe, Pūgaiņi, Rusinova, Šķelteri) pievienoja Kursīšu ciemam, kuru gan 1965. gadā, Kursīšu ciemu likvidējot, pievienoja atpakaļ. 1977. gadā Rožupes ciemam pievienoja likvidētā Pēternieku ciema teritoriju, bet kolhoza «Vienība» teritoriju atkal atdalīja un pievienoja Rauniešu ciemam. 1991. gadā ciemu pārdēvēja par Rožupes pagastu. 1999. gadā Rožupes pagasts iekļāvās jaunveidotajā Līvānu novadā. Esošajās robežās, pēc CSP un OSP datiem. Lielākās apdzīvotās vietas ir Rožupe (pagasta centrs), Muktupāveli, Kalvāni. Romualds Ancāns (1944—2011) — aktieris «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 «Līvānu vēsture. Rožupes pagasts». Arhivēts no oriģināla, laiks: 2010. gada 25. martā. Skatīts: 2010. gada 18. aprīlī. OSP Rožupes ciemi