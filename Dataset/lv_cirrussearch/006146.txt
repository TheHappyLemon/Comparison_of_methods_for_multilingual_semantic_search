Instrumenti ir Latvijas mūziķu grupa, kas muzicē indie-popa un eksperimentālā elektro stilā, viņu vokāls mainās no bītboksa līdz operas kontrtenoram. Projektu radīja divi mūziķi: Shipsea (Jānis Šipkēvics jr. – taustiņi/vokāls) un Reynsi (Reinis Sējāns – bungas/taustiņi/vokāls), kas ir bijušie latviešu vokālās grupas Cosmos dalībnieki. Instrumenti darbību uzsāka 2009. gadā ar debijas singlu „Life Jacket Under Your Seat” un piedalīšanos „Latvijas Mūzikas Ierakstu Gada balvā 2008”. Gadu vēlāk (Latvijas Mūzikas Ierakstu Gada balva 2009) viņi saņēma divas balvas: par labāko debiju (EP „Pandemiya” + „Apēst tevi”) un labāko dziesmu (Apēst Tevi). Kopš projekta pirmā EP „Pandemiya” 2009. gadā, Instrumenti ir uzstājušies dažādos pasākumos Baltijas valstīs, Eiropā, Krievijā un arī ASV, piedaloties daudzos festivālos, ieskaitot EuropaVox Francijā, Bergenfest Norvēģijā, Positivus Festival Latvijā, Be2Gether Lietuvā, Õllesummer Igaunijā un Sound of the Forest Vācijā. Instrumenti ir iesildījuši Miku, Džeimsu Blantu, The Whale Watching Tour un kāpuši uz vienas skatuves ar Scissor Sisters, Moby, Skunk Anansie un The Whip. Dueta radīto mūziku salīdzina ar tādiem māksliniekiem kā Mika, Bjorka, Maikls Džeksons un Sigur Rós. 2014. gadā Gruzijā tika sarakstīts albums "Iekams". Pamatraksts: Instrumentu diskogrāfija Iekļautas dziesmas "Life Jacket Under Your Seat", "Kvik Myndir", "(Back Of Your) Drawer", "Peace (There Must Be)", un video dziesmai "Kvik Myndir". Latvijas mūzikas ierakstu Gada balva 2009 kategorijā Labākā debija "EP Pandemiya" un "Apēst tevi". Latvijas mūzikas ierakstu Gada balva 2009 kategorijā Labākā dziesma "Apēst tevi". Latvijas mūzikas ierakstu Gada balva 2010 kategorijā Labākā dziesma "Zemeslodes". Latvijas mūzikas ierakstu Gada balva 2014 „Zelta Mikrofons” kategorijā „Labākais indie mūzikas albums” http://www.kasjauns.lv/lv/zinas/220032/vai-tiesam-izjukusi-savulaik-tik-populara-grupa-instrumenti „Latvijas Mūzikas Ierakstu Gada balvas 2009” sadalītas : EASYGET.LV[novecojusi saite] Gada Balva | Apbalvošanas ceremonijas «Latvijas Mūzikas ierakstu gada balva 2014».