Alberts Riera Ortega (spāņu: Albert Riera Ortega; dzimis 1982. gada 15. aprīlī Manakorā, Spānijā) ir bijušais spāņu futbolists, pussargs. Riera profesionāļa karjeru uzsāka savā dzimtajā klubā - "Mallorca". Taču pirmo divu sezonu laikā viņš piedalījās tikai 11 La Liga spēlēs. 2002./2003. gada sezonā Riera iekaroja stabilu vietu komandas pamatsastāvā, palīdzot triumfēt Spānijas Karaļa kausā. Togad viņš piedalījās 35 mačos un guva četrus vārtus. 2003. gada vasarā Riera pārcēlās uz Bordo "Girondins" jeb "Bordeaux". Vienībā viņš regulāri gāja pamatsastāvā, divu sezonu laikā piedaloties vairāk nekā 50 Ligue 1 spēlēs, kuru laikā četras reizes pārspēj pretinieku vārtsargus. Riera atgriezās Spānijā 2005. gadā, kad parakstīja līgumu ar "Espanyol". Pirmajā sezonā viņš piedalījās tikai astoņos mačos, kas mudināja kluba vadību 2006. gada janvārī izīrēt viņu Mančestras "City" komandai, kas spēlē Anglijas Premjerlīgā. Arī šajā komandā viņš nespēja nostiprināties, vienīgos vārtus gūstot pret Ņūkāslas "United". Pirms nākamās sezonas Riera atgriezās Katalonijas klubā. 2006./2007. gada sezonā pussargs atrada vietu "Espanyol" pamatsastāvā, ar ko pat aizkļuva līdz UEFA kausa finālam, kur atzina "Sevilla" pārākumu pēcspēles 11 metru sitienu sērijā. Pēc sezonas viņš pagarināja līgumu ar klubu līdz 2011. gadam. Taču Riera nepalika "Espanyol" līdz 2011. gadam, jo 2008. gada 1. septembrī viņš parakstīja četru gadu līgumu ar "Liverpool", par ko spāņu futbolista iepriekšējā vienība saņēma 8 miljonus sterliņu mārciņu. Premjerlīgā viņš debitēja 13. spetembrī, pavadot uz laukuma 72 minūtes spēlē pret Mančestras "United", ko "Liverpool" uzvarēja ar 2:1. Savus pirmos vārtus Liverpūles kluba labā Riera guva 18. oktobrī, kad liverpūlieši uzveica Viganas "Athletic" ar 3:2. 2010. gada 18. martā Riera uz nenoteiktu laiku tika izslēgts no komandas par izteikumiem spāņu presē, kuros tika nopelts komandas galvenais treneris Rafaels Benitess. Īsi pēc skandāla Riera tika izlikts transfēru tirgū un par viņu interesi izrādīja divi Maskavas klubi - "CSKA" un "Spartak". Vienīgi "Spartak" izteica konkrētu piedāvājumu, kas gan tika atteikts. Riera Spānijas futbola izlasē debitēja 2007. gada 13. oktobrī Eiropas čempionāta atlases ciklā mačā pret Dāniju. Tajā pat spēlē viņš arī guva pirmos vārtus, palīdzot spāņiem izcīnīt uzvaru ar 3:1. Nākamā reize, kad pussargu izsauca uz izlasi, bija kvalifikācijas cikla laikā 2010. gada Pasaules kausa izcīņai, jo "Sevilla" pussargs Djego Kapels guva savainojumu. Atlases cikla mačā pret Turciju Riera guva vārtus pēdējās mača minūtēs, kas ļāva izraut uzvaru ar 2:1. Viņš bija arī Spānijas izlases sastāvā 2009. gada FIFA Konfederāciju kausā. "Mallorca": Spānijas Karaļa kauss: 2002—03 "Espanyol": Spānijas karaļa kauss: 2005—06 UEFA kauss: 2. vietas ieguvējs 2006-07 "Liverpool": Anglijas Premjerlīga: 2. vietas ieguvējs 2008—09 FIFA Konfederāciju kauss: 3. vietas ieguvējs 2009 Riera raring to go at Bordeaux; UEFA.com, 31 July 2003 Riera wings into Espanyol; UEFA.com, 7 July 2005 City tempt Riera to England; UEFA.com, 5 January 2006 «Man City 3—0 Newcastle». BBC. 2006. gada 1. februāris. Skatīts: 2009. gada 20. novembris. «Espanyol 2—2 Sevilla (Sevilla win 3—1 on penalties)». BBC. 2007. gada 16. maijs. Skatīts: 2010. gada 19. marts. «Riera inks new Espanyol contract». tribalfootball. 2007. gada 23. augusts. Skatīts: 2010. gada 19. marts.[novecojusi saite] «10 things you need to know about new Liverpool signing Albert Riera». Arhivēts no oriģināla, laiks: 2009. gada 14. jūnijā. Skatīts: 2010. gada 8. jūnijā. «Wigan 2—3 Liverpool». BBC. 2008. gada 18. oktobris. Skatīts: 2010. gada 19. marts. «Albert Riera hits out at Liverpool boss Rafael Benitez». BBC. 2010. gada 18. marts. Skatīts: 2010. gada 28. marts. Rafael Benitez banishes vocal Albert Riera, The Times, London, 19 March 2010 «Benítez 'subasta' a Riera» (Spanish). El País. 2010. gada 27. marts. Skatīts: 2010. gada 28. marts. Riera takes the wind out of Turkey's sails; UEFA.com, 1 April 2009 WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)