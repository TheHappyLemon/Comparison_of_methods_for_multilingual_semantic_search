Šis raksts ir par dzelzceļa pieturu. Par apdzīvotu vietu skatīt rakstu Tīraine. Dzelzceļa pieturas punkts Tīraine atrodas Mārupes novada austrumos pie Rīgas pilsētas robežas, dzelzceļa līnijas Rīga—Jelgava 9. kilometrā. Pieturas punktā pietur elektrovilcieni maršrutā Rīga—Jelgava. Pretī pieturas punktam atrodas apdzīvota vieta Tīraine. Netālu no pieturas Rīgas virzienā atrodas 8. kilometra ceļa postenis ar dzelzceļa atzaru uz "Transbūvservisu". Pieturas punktā biļešu kase ir slēgta. Pietura atklāta 1928. gadā ar nosaukumu Tīriņi. Pašreizējo nosaukumu tā ieguvusi 1936. gadā, bet pēc kara slēgta. Mūsdienu pieturas punkts izveidots 1983. gadā. 2009. gadā biļetes cena līdz Rīgai bija 0,50 Ls (ceļā aptuveni 12 minūtes), bet līdz Jelgavai 1,15 Ls (ceļā aptuveni 37 minūtes). 2020. gadā biļetes cena līdz Rīgai ir 0,90 EUR (ceļā aptuveni 13 minūtes), bet līdz Jelgavai 2,10 EUR (ceļā apmēram 32 minūtes). Pieturas punkta ēka 2013. gadā Sliežu ceļi Jelgavas virzienā Sliežu ceļi Rīgas virzienā Tīraines stacijas perons un sliežu ceļi. Skats Rīgas virzienā Tīraines stacijas perons un sliežu ceļi. Skats Jelgavas virzienā Tīraines stacijas ēka Elektrovilciens atiet no Tīraines stacijas Stacijas nojume Stacijas ēka no šosejas puses "Tīraine" dzelzceļa stacija «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 44. lpp. ISBN 978-9984-38-698-0