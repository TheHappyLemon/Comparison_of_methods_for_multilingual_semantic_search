Pogaras rajons (krievu: Погарский район) ir administratīvā iedalījuma vienība Krievijā, Brjanskas apgabala dienvidos. Tas robežojas ar Starodubas rajonu rietumos, Počepas rajonu ziemeļos, Trubčevskas rajonu austrumos kā arī Čerņihivas un Sumu apgabaliem (Ukraina) dienvidos. Rajona administratīvais centrs ir Pogara. Galvenā upe ir Sudoste. Rajons tika izveidots 1929. gadā. Līdz 1937. gadam Pogaras rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Pēc mūsdienu teritoriālā iedalījuma, Pogaras rajonā ir 1 pilsētas pašvaldība un 14 lauku pašvaldību.