Siksta kapela (latīņu: Sacellum Sixtinum, itāļu: Cappella Sistina) ir kapela Vatikānā, Vatikāna muzeju kompleksā. Uzbūvēta 1473.—1481. gadā, arhitekts Džordže de Dolči pēc Romas pāvesta Siksta IV pasūtījuma. Mūsdienās kapelā ir muzejs, tā ir izcils Renesanses laika mākslas piemineklis. Kapela ir taisnstūrveida telpa ar apgleznotām sienām, kuras 1481.—1483. gadā apgleznoja Sandro Botičelli, Pinturikio un citi mākslinieki pēc pāvesta Siksta IV pasūtījuma. 1508.—1512. gadā pēc pāvesta Jūlija II pasūtījuma Mikelandželo apgleznoja velvju un arku savienojumu vietas. 1536.—1541. gadā Mikelandželo uzgleznoja uz altāra sienas fresku "Pastarā tiesa", kuras pasūtītājs bija pāvests Pāvils III. Kopš 15. gadsimta beigām Siksta kapelā norisinās konklāvs, pirmais konklāvs kapelā notika 1492. gadā, kad par Romas pāvestu tika izvēlēts Aleksandrs VI. Siksta kapela tika uzcelta Galvenās kapelas (itāļu: Cappella Maggiore) vietā, kurā Viduslaikos sanāca pāvesta galms, kas sastāvēja no apmēram 200 biedriem — kardināliem, dažādu reliģisko ordeņu un ietekmīgu ģimeņu pārstāvjiem. Siksts IV raizējās par florenciešu Mediči dinastijas kara draudiem, ar kuriem viņam bija saspringtas attiecības, un par draudiem no Osmaņu impērijas sultāna Mahmuda II, kura karaspēki apdraudēja Itālijas austrumu krastus. Tādēļ viņš nolēma nostiprināt šo sanāksmju ēku. Projektu izveidoja arhitekts Bačo Pontelli, bet darbus veica Džordže de Dolči uzraudzībā. Kapela tika iesvētīta 1483. gada 15. augustā — Jaunavas Marijas Debesbraukšanas svētkos. Kristības Kristus kārdinājums Apustuļu sasaukšana Kalna sprediķis Svētais vakarēdiens Atslēgu piešķiršana Mozus aicinājums Mozus dēla apgraizīšana Pārgājiens pāri jūrai Baušļi Iebildumi pret likumiem Mozus nāve Vikikrātuvē par šo tēmu ir pieejami multivides faili. Skatīt: Siksta kapela. Encyclopædia Britannica raksts (angliski) Krievijas Lielās enciklopēdijas raksts (krieviski) Vatikāna muzeju mājaslapa Plāns un fotogrāfijas