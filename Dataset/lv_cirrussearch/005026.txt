Francijas kino ir reģionāls kino žanrs, kas ietver dažāda veida filmu mākslu, kas ir radīta Francijas robežās vai kuru ir veidojuši Francijas nācijas pārstāvji. Francija, būdama vieta, kur ir radies kino, ir ietekmējusi arī visa turpmākā kino attīstību. Tā ir viena no valstīm, kur kino tradīcijas ir vismazāk izmainījušās kopš to pirmsākumiem. Daudzas nozīmīgas kino kustības ir radušās Francijā 20. un 21. gadsimtā, tai skaitā Cinéma pur un franču jaunais vilnis (Nouvelle Vague) ar ievērojamo režisoru Fransuā Trifo. Francijas kinofilmu raksturīgākās iezīmes ir lēna sižeta attīstība, spēcīgi izteikti tēlu raksturi un neesošs beigu iedalījums laimīgās vai nelaimīgās beigās. Francijas kinoindustriju var ierindot kā trešo spēcīgāko pasaulē pēc komerciālā apgrozījuma uzreiz aiz ASV un Indijas kinoindustrijām. Francijas kinoindustrija atrodas Francijas valdības aizsardzībā.