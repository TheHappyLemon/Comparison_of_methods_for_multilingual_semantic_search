Centrālāfrikas CFA franks ir naudas vienība, kuru izmanto Kamerūna, Centrālāfrikas Republika, Čada, Kongo Republika, Ekvatoriālā Gvineja un Gabona. To emitē Centrālāfrikas valstu banka, kas atrodas Kamerūnas galvaspilsētā Jaundē. CFA franks bija naudas vienība, kuru 1945. gadā ieviesa Francija savās kolonijās Āfrikā. Rietumāfrikā tiek lietots Rietumāfrikas CFA franks, kuram ir tāda pati vērtība kā Centrālāfrikas CFA frankam. Centrālāfrikas CFA franka kurss ir fiksēts attiecībā pret eiro.