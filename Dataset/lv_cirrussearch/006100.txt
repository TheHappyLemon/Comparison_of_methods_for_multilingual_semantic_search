Municipija (latīņu: Municipium) ir Romas impērijā administratīvi teritoriāla (subnacionāla) vienība - apgabals vai pilsēta ar Romas senāta vai imperatora noteiktu teritorijas norobežotību, patstāvību, vietējo valdības struktūru un funkcijām. Arī mūsdienās municipijai atbilstošs jēdziens daudzās pasaules valstīs ir municipalitāte. Municipijai vai municipalitātei atbilstoša vienība Latvijā ir pašvaldība.