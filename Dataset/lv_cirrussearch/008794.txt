Matīss Ūlimbs (norvēģu: Mathis Olimb; dzimis 1986. gada 1. februārī) ir norvēģu hokejists, labās malas uzbrucējs, Norvēģijas hokeja izlases dalībnieks. Pašlaik (2019) spēlē Vācijas hokeja līgas kluba Volfsburgas "Grizzly Adams" sastāvā. Profesionāls hokjists ir arī viņa jaunākais brālis Kens Andrē Ūlimbs. Savu profesionālā spēlētāja karjeru Ūlimbs uzsāka 2002. gadā, kad spēlēja Norvēģijas hokeja līgas klubā HK Volerenga. 2004.—05. sezonu norvēģu uzbrucējs aizvadīja Ontārio hokeja līgas klubos Londonas "Knights" un Sarnijas "Stings", taču pēc sezonas beigām atgriezās HK Volerengas sastāvā. 2007. gadā Matīss pievienojās DEL līgas klubam Augsburgas "Panther", kura sastāvā aizvadīja divas sezonas, taču 2009. gada vasarā pievienojās Zviedrijas Elitsērijas klubam Frölunda HC. 2010.—11. sezonu Ūlimbs aizvadīja Amerikas hokeja līgas klubā Rokfordas "IceHogs", taču tad atgriezās Frölunda HC sastāvā, tās rindās spēlējot līdz pat 2015. gadam. Trīs no četrām nākamajām sezonām Ūlimbs noslēdza kā komandas rezultatīvākais spēlētājs. 2014.—15. gada sezonā tika atzīts par Čempionu hokeja līgas turnīra vērtīgāko spēlētāju. 2015. gada vasarā pievienojās KHL klubam Helsinku "Jokerit", taču sezonas gaitā tika izīrēts Šveices hokeja līgas vienībai Klotenes "Flyers". Nākamās trīs sezonas aizvadīja Zviedrijas hokeja līgas klubos Linköping HC un Šellefteo AIK. Norvēģijas izlases rindās spēlējis 14 Pasaules čempionātos, kā arī 2010., 2014. un 2018. gada olimpisko spēļu turnīrā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)