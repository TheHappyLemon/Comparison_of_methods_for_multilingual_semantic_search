Neatgremotāju apakškārta jeb cūku apakškārta (Nonruminantia) ir viena no pārnadžu kārtas (Artiodactyla) apakškārtām. Rietumos zinātniskais nosaukums Nonruminantia netiek lietots, šo apakškārtu biežāk sauc par Suina. Neatgremotāju apakškārtas dzīvnieku anatomija ir atšķirīga no pārējiem pārnadžiem. Priekšzobi ir gan augšžoklī, gan apakšžoklī, piemēram, kazām un briežiem priekšzobi ir tikai apakšžoklī. Lielākajai daļai pārnadžu ir 4 kambaru kuņģis, toties neatgremotāju apakškārtas dzīvniekiem kuņģis ir vienkāršs, un tie ir visēdāji. Lai gan šīs apakškārtas dzīvnieki balstās uz 2 vidējiem pirkstiem, pēdām ir 4 gandrīz vienādi attīstīti pirksti. Kopumā šie dzīvnieki ir kompakti būvēti, lielām galvām un proporcionāli īsām kājām. Neatgremotāju apakškārtā ir 2 dzimtas: cūku dzimta un pekaru dzimta. Vēl nesenā pagātnē šajā apakškārtā tika sistematizēta arī nīlzirgu dzimta (Hippopotamidae). Kopš 2009. gada, balstoties uz ģenētiskajiem pētījumiem, nīlzirgu dzimta tiek sistematizēta vaļu un nīlzirgu apakškārtā (Whippomorpha). Neatgremotāju apakškārta (Nonruminantia jeb Suina) Cūku dzimta (Suidae) Pekaru dzimta (Tayassuidae) Relationships of Cetacea (Artiodactyla) Among Mammals The position of Hippopotamidae within Cetartiodactyla