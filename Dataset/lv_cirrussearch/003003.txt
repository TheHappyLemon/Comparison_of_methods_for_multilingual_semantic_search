Harolds Lasvels (1902. gada 13. februāris — 1978. gada 18. decembris) bija amerikāņu politologs un komunikāciju teorētiķis, Čikāgas skolas pārstāvis. Viņa teorijas apvienoja biheiviorisma un freidisma elementus, padarot viņu par vienu no pirmajiem politologiem, kas izmantoja psiholoģijas teorijas politikas pētīšanā. Viņš uzskatīja, ka demokrātija vienmēr rada konfliktus, kurus var novērst ar propagandas palīdzību un ka vidusmēra cilvēks ne vienmēr rīkojas savās interesēs tāpēc elitei vajadzētu pielietot propoganu, lai panāktu, ka neinformētās masas rīkojas savās labākajās interesēs. Viņš arī uzskatīja, ka efektīvai propagandai nepieciešams veikt ilgtermiņa kampaņas lēnām iemācot sabiedrībai saistīt noteiktus simbolus ar noteiktām emocijām, ja šāda stratēģija ir veiksmīga tiek izveidoti spēcīgi simboli, kas var tikt izmantoti dažādos nolūkos. Šāda veida simbols ir, piemēram, valsts karogs - tas izraisa indivīdā noteiktas emocijas, kas radušās ilgstošā laika periodā, nevis kāda viena iepriekšēja gadījuma rezultātā un to var izmatot dažādās tālākās kampaņās, lai parādītu, ka to mērķis ir patriotisks.