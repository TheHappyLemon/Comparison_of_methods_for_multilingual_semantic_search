Isiķhosa (isiXhosa; IPA: [isiˈkǁʰoːsa]), arī khosu valoda, ķhosu valoda, ir viena no Dienvidāfrikas vienpadsmit oficiālajām valodām. Šajā valodā runā ap 7,9 miljoni ķhosu (ap 18% valsts iedzīvotāju). Tāpat, kā citas bantu valodas, isiķhosa ir tonāla valoda. Viena no valodas atšķirīgākajām iezīmēm ir klikšķu līdzskaņi. Ķhosi raksta latīņu alfabētā. Isiķhosa ir nguni valodu dienvidu atzars. Vistuvākās valodas ir sisvati, isindebele un isizulu. Nguni valodas savukārt ir daļa no daudz lielākās bantu valodu saimes. Isiķhosa ir ģeogrāfiski visplašāk izplatītā valoda Dienvidāfrikā, lai arī visvairāk runātāju ir isizulu valodai. Isiķhosa ir otrā visvairāk izplatītā mājās runātā valoda. Lielākā daļa runātāju (2003) dzīvo Austrumkāpā (5,3 milj.). Citās provincēs: Rietumkāpā (~2 milj.), Hautenā (0,67), Frīsteitā (0,25), Kvazulu-Natālā (0,22), Ziemeļrietumos (0,05), Mpumalana (0,05), Limpopo (0,01). Ap 18 000 isiķhosas runātāju dzīvo Lesoto Kuthinas distriktā. «Online Xhosa-English Dictionary». Arhivēts no oriģināla, laiks: 2004. gada 13. aprīlī. Skatīts: 2004. gada 20. martā. «UCLA Xhosa Language Materials Project». Arhivēts no oriģināla, laiks: 2007. gada 14. decembrī. Skatīts: 2010. gada 8. jūnijā. «South Africa Population grows to 44.8 Million.». Arhivēts no oriģināla, laiks: 2005. gada 22. maijā. Skatīts: 2010. gada 8. jūnijā. Ethnologue report for language code:xho