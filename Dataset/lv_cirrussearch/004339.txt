Joma (IPA: [ˈxoma]) ir Spānijas ražošanas kompānija, kas specializējas sporta apģērbu un apavu ražošanā. Kompānijas galvenais birojs atrodas nelielā pilsētiņā Portiljo de Toledo, netālu no Toledo provinces administratīvā centra. Kompāniju 1965. gadā dibināja Fruktuoso Lopess (Fructuoso López). "Joma" savas produkcijas ražošanu sāka ar tikai ar 8 cilvēkiem štatā. Ar laiku "Joma" ieguva uzticama augstvērtīgu futbola apavu, futbola formu, sporta apavu un ikdienas apģērbu ražotāja reputāciju. 1992. gadā kompānija bija pirmajā vietā futbola apavu tirdzniecībā. 1997. gadā, pateicoties jauna tipa sporta apavu izstrādēm sadarbībā ar spēlētājiem un vadošajiem speciālistiem, "Joma" kļūst par futbola apavu un minifutbola apģērba vadošo tirdzniecības uzņēmumu. Sākotnēji dibinātā mazā rūpnīca Portiljo de Toledo 2000. gadā pārvērtās par mūsdienīgu uzņēmumu ar 70 000 m2 lielu kopējo platību. "Joma" izveidoja pati savu zinātniski pētniecisko centru, kas sadarbībā ar Toledo Apavu izpētes asociāciju un Valensijas Biomehānikas institūtu izstrādā jaunus sporta apavu veidus. Tagad "Joma" ir transnacionāla kompānija ar plašu meitas uzņēmumu tīklu ASV, Vācijā, Ķīnā, Itālijā, Meksikā, Honkongā un Panamā, kā arī ar savu preču sakārtotu izplatīšanas tīklu vairāk nekā 70 pasaules valstīs. Kompānijas uzņēmumi atrodas Spānijā, Ķīnā, Meksikā un nodrošina darbu vairāk nekā 1000 darbiniekiem. 2007. gadā "Joma" piedalījās "Spānijas atzītāko zīmolu forumā" kā viens no 70 pasaulē izplatītākajiem valsts zīmoliem un līderis savā nozarē. 2007. gadā kompānija sponsorēja vairāk nekā 40 profesionālās komandas un vairāk nekā 500 sportistus visā pasaulē. 2009. gadā kompānija noslēdza sponsorēšanas vienošanos ar Spānijas Vieglatlētikas federāciju, saskaņā ar kuru šīs valsts vieglatlēti četrus gadus uzstāsies "Joma" sporta formās. Kompānija ražo vīriešu, sieviešu un bērnu sporta apģērbus un apavus tādiem sporta veidiem, kā futbols, teniss, fitness, vieglatlētika un telpu futbols. Prezidents — Fruktuoso Lopess, kompānijas valdes priekšsēdētājs Hosē Manuels Lopess «Joma history 2000». Arhivēts no oriģināla, laiks: 2010. gada 5. martā. Skatīts: 2010. gada 26. jūlijā. «The leading Spanish brand in sport shoes and clothes». Arhivēts no oriģināla, laiks: 2014. gada 18. martā. Skatīts: 2010. gada 26. jūlijā. Joma presented the Spanish Athletic National Team collection in a big event[novecojusi saite] "Joma" oficiālā tīmekļa vietne "Joma" tīmekļa vietne Latvijā "Joma" tīmekļa vietne Ukrainā