Rogņedinas rajons (krievu: Рогнединский район) ir administratīvā iedalījuma vienība Krievijā, Brjanskas apgabala ziemeļos. Tas robežojas ar Dubrovkas rajonu dienvidrietumos, Žukovkas rajonu dienvidos, Djatkovas rajonu austrumos, kā arī Smoļenskas un Kalugas apgabaliem ziemeļos. Rajona administratīvais centrs ir Rogņedina. Galvenās upes ir Desna un tās pietekas — Snopota un Gabja. Ievērojama daļa no rajona platības aizņemta ar mežiem. Rajons tika izveidots 1929. gadā. Līdz 1937. gadam Rogņedinas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. No 1963. līdz 1972. gadam Rogņedinas rajons bija pagaidām likvidēts (pievienots Dubrovkas rajonam). Pēc mūsdienu teritoriālā iedalījuma, Rogņedinas rajonā ir 1 pilsētas pašvaldība un 5 lauku pašvaldības.