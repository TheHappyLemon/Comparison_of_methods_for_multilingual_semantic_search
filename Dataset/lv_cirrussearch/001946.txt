Šis raksts ir par ASV rakstnieku. Par citām jēdziena Kings nozīmēm skatīt nozīmju atdalīšanas lapu. Stīvens Edvīns Kings (angļu: Stephen Edwin King; dzimis 1947. gada 21. septembrī) ir amerikāņu šausmu literatūras, fantāzijas un zinātniskās fantastikas autors. Stīvens Kings ir dzimis 1947. gada 21. septembrī Meinas štata lielākajā pilsētā Portlendā. Māte viņu audzināja viena, jo tēvs pameta ģimeni, kad Stīvenam bija tikai divi gadi. 1970. gadā Kings absolvēja Meinas Universitāti, iegūstot angļu valodas bakalaura grādu. Universitātē viņš iepazinās arī ar savu nākamo sievu Tabitu un pārim drīzumā ir jau divi bērni. Vispirms piedzima meita Naomi (1970), bet vēl pēc diviem gadiem — dēls Džozefs. Pēc universitātes beigšanas Kings strādāja par angļu valodas skolotāju un paralēli bez lieliem panākumiem rakstīja. Slavu atnesa pirmais publicētais romāns "Kerija" ("Carrie"), kas nāca klajā 1974. gadā. Turpmākos gadus Stīvens Kings, ražīgi strādājot, nostiprināja savu šausmu literatūras karaļa statusu, ko apstiprina ne vien milzu tirāžas un liels skaits specializēto literāro balvu, bet arī apbalvošana ar prestižo medaļu "Par izcilu ieguldījumu amerikāņu literatūrā" (Medal of Distinguished Contribution to American Letters) 2003. gadā. 1999. gadā Kings smagi cieta ceļu satiksmes negadījumā, kurā viņu notrieca automobilis. Pašlaik Stīvens Kings pārmaiņus dzīvo trijos sev piederošos īpašumos. Divas mājas atrodas Meinas štatā, bet viena Floridā. "Kerija" (Carrie, 1974) "Salemas loze" (Salem's Lot, 1975) "Mirdzums" (The Shining, 1977) "Tumšais tornis" (The Dark Tower 1982—2007) — romānu cikls "Zvēru kapiņi" (Pet Sematary, 1983; latviski 2003) "Tas" (It, 1986) "Skrienošais cilvēks" (The Running Man, 1987) — sarakstījis ar pseidonīmu Ričards Bahmans "Mizerija" (Misery, 1987; latviski 2007) "Zaļā jūdze" (The Green Mile, 1996) "Kaulu soma", (Bag of Bones, 1998) "22.11.1963", (11/22/63, 2011; latviski 2015) "Naktsmaiņa" (Night Shift, 1978) "Četri pēc pusnakts" (Four Past Midnight, 1990; latviski 2008) Oficiālā tīmekļa vietne (angliski)