Propēns (propilēns, H2C=CHCH3) ir otrs vienkāršākais alkēns. Kā visiem alkēniem, pēc IUPAC nomenklatūras tā nosaukums beidzas ar -ēns, bet triviālais nosaukums - ar -ilēns. Tā ir bezkrāsaina, degtspējīga gāze, un to iegūst no naftas. Propilēnu lieto par polipropilēna izejvielu. Hidratējot propilēnu, iegūst izopropanolu. Propilēnu lieto arī dažādu savienojumu alkilēšanai, lai pievienotu izopropilgrupu.