iPhone ir kompānijas Apple Inc. izstrādāts Interneta un multimediju atbalstošs viedtālrunis. Informāciju par pirmā iPhone viedtālruņa izlaišanu tirgū 2007. gada 9. janvārī paziņoja Apple izpilddirektors Stīvs Džobss, bet tirdzniecībā tika palaists 2007. gada 29. jūnijā. Par 5. paaudzes iPhone 4S tika paziņots 2011. gada 4. oktobrī un tika palaists tirdzniecībā desmit dienas vēlāk. Šobrīd (2023. gadā) paši jaunākie modeļi, kas pašlaik ir pieejami iegādei, ir iPhone 14, iPhone 14 plus, iPhone 14 Pro un iPhone 14 Pro Max. iPhone var darboties kā kamera (video kamera nebija standarta funkcija līdz tika izlaists iPhone 3GS), kameras telefons, pārvietojams medija centrs un tīmekļa pārlūks ar e-pastu, var sūtīt ziņas un saņemt vizuālus ierakstus un ir pieejams Wi-Fi un 3G savienojums. Lietotāja saskarsme ir balstīta uz daudzfunkcionālu skārienjutīgu ekrānu, kas sevī ietver virtuālu tastatūru. Citu uzņēmumu un arī Apple lietotnes ir pieejamas App Store, kas tika atvērts 2008. gadā un tagad tajā ir iespējams iegādāties vairāk par 500 000 lietotņu, kuras ir apstiprinājuši Apple. Šīm lietotnēm ir dažādas funkcijas, piemēram, spēles, GPS, sociālie tīkli, aizsardzība, televīzijas šovi, filmas un daudz citu. Kopumā ir 15 iPhone paaudzes, kuras tika izlaistas ar attiecīgu operētājsistēmu iOS. Oriģinālais iPhone bija GSM telefons un ieviesa dizainu, pogu novietojumu ekrāna izmēru, kas tiek izmantots arī pārējos iPhone modeļos. iPhone 3G pievienoja 3G tīklu un GPS. iPhone 3GS pievienoja kompasu, ātrāku procesoru un augstākas izšķirtspējas kameru un iespēju uzņemt video 480p izšķirtspējā. iPhone 8 bija pirmais telefons iPhone sērijā ar bezvadu uzlādi. iPhone X bija pirmais iPhone bez ''mājas pogas''. iPhone 11 Pro un Pro Max bija pirmaie iPhone ar 3 kamerām — 12MP plašo, superplašo un 2x optisko palielinājumu. iPhone 4 bija aizmugurējā kamera (720p video) un zemākas izšķirtspējas priekšējā kamera FaceTime video zvaniem un citām lietotnēm, piemēram, Skype. iPhone 4 tika aprīkots ar augstākās izšķirtspējas 960x640 ekrānu; tas tika izlaists 2010. gada 24. jūnijā. 2011. gada 4. oktobrī Apple paziņoja par iPhone 4S. iPhone 4S pievienoja augstāku kameru (8 megapikseļi) ar iespēju uzņemt video 1080p izšķirtspējā, sejas atpazīšanu un video stabilizatoru, ātrāku divu kodolu procesoru un balss vadības sistēmu Siri. Tas ir pieejams 16 GB, 32 GB un pirmo reizi 64 GB atmiņas daudzumu. Latvijā oficiāla iPhone tirdzniecība tika uzsākta 2008. gada 26. septembrī, kad to sāka pārdot mobilo sakaru operators LMT. iPhone izstrāde sākās 2005. gadā Apple izpilddirektora Stīva Džobsa vadībā ar nolūku, lai inženieri ieviestu skārienjutīgu ekrānu.. Viņš arī atteicās no sākotnējās iPad izstrādes, lai varētu vairāk koncentrēties uz telefonu izstrādi. Apple izveidoja ierīci slepeni darbojoties ar AT&T Mobility — tajā laikā Cingular Wireless — ar izmaksām, kas ir vērtībā ap 150 miljoniem ASV dolāru trīsdesmit mēnešu laikā. Džobss publiku ar iPhone iepazīstināja 2007. gada 9. janvārī 2007. gada Macworld, kas norisinājās San Francisko. iPhone tika izlaists pārdošanā ASV 2007. gada 29. jūnijā 18:00 pēc vietējā laika, kamēr pie veikaliem visā valstī pircēji stāvēja garās rindās. iPhone bija pieejams Lielbritānijā, Francijā un Vācijā 2007. gada novembrī un Īrijā un Austrijā 2008. gada pavasarī. 2008. gada 11. jūnijā Apple izlaida iPhone 3G 22 valstīs, ieskaitot oriģinālās sešas. Apple paziņoja par iPhone 3GS 2009. gada 8. jūnijā, kopā ar plāniem to izlaist pārdošanā vēlāk jūnijā, jūlijā un augustā, sākot ar ASV, Kanādu un nozīmīgām Eiropas valstīm 19. jūnijā. Daudzi pircēji iebilda pret iPhone cenām, jo 40% no lietotājiem gada ienākumi pārsniedz 100,000 ASV dolāru. Lai iekarotu lielāku tirgus daļu, Apple paturēja 8 GB iPhone 3G zemākā cenā. Kad Apple iepazīstināja ar iPhone 4, 3GS kļuva par lētāku modeli. Apple ir pazeminājis cenas vairākkārt, kopš iPhone izlaišanas 2007. gadā, kad 8 GB iPhone maksāja 599 ASV dolārus. iPhone 3GS tagad ar tādu pašu atmiņas daudzumu pircējam neko nemaksā, kopš ir izlaists iPhone 4S. Tomēr šie skaitļi ir maldinoši, jo visas iPhone vienības pārdeva caur AT&T, kur ir pieejams tikai divu gadu līgums. Apple pārdeva 6.1 miljonus oriģinālo iPhone vienību piecos ceturkšņos. 2010. gada beigās kopumā tika pārdoti 73.5 miljoni iPhone vienību. 2010/2011. gadā iPhone telefonu tirgus daļa bija 4% no visiem telefoniem, bet Apple peļņa tik un tā ir par 50% vairāk nekā konkurentiem kopumā. 2008. gadā Apple bija 3. lielākais viedtelefonu ražotājs. Aptuveni 6.4 miljoni iPhone ir aktīvi ASV vien. Oriģinālā iPhone aizmugure bija izgatavota no alumīnija un melna plastmasas akcenta. iPhone 3G un 3GS aizmugure bija gatavoti tikai no plastmasas, lai pastiprinātu GSM signālu. iPhone 3G bija pieejams melns 8 GB modelis, vai arī melns un balts 16 GB modelis. Šos abus modeļus vairs neražo. iPhone 3GS bija pieejams abās krāsās neatkarīgi no atmiņas daudzuma. Balto modeli pārtrauca ražot melnā 8 GB modeļa dēļ. iPhone 4 sastāv no stikla priekšējās korpusa un aizmugurējās daļas, kā arī nerūsējošā tērauda uz malām, kas kalpo arī kā antenas. No sākuma tas bija pieejams tikai melns. Par balto versiju bija paziņots, bet tā nenonāca tirgū līdz 2011. gada aprīlim, 10 mēnešus vēlāk. iPhone ir saņēmis pozitīvus vērtējumus no tādiem kritiķiem kā Deivids Pogs un Valters Mosbergs. iPhone pievilina lietotājus dažādās vecuma grupās un līdztekus patērētāju lietošanai, iPhone atbilst arī biznesa prasībām. iPhone 4 lietotāji sūdzējās par traucējumiem tīkla pārklājumā (traucēti zvani, "zona" zūd), kad iPhone tika lietots noteiktās vietās. Tas kļuva par antenas mīnusu. 2011. gada 11. janvārī Verizon paziņoja, ka viņi ir noslēguši vienošanos ar Apple un pārdos CDMA2000 iPhone 4. Verizon teica, ka tas būs pieejams iepriekš pasūtīšanā 3. februārī ar izlaišanu 10. februārī. 2011. gada 2. martā iPad 2 sanāksmē, Apple paziņoja, ka ir pārdevuši 100 miljonus iPhone visā pasaulē un, ka iPhone tiek dēvēts par vienu no labākajiem telefoniem pasaulē. Otrdien, 27. septembrī Apple izsūtīja ielūgumus uz preses konferenci, kas notika 2011. gada 4. oktobrī 10:00 Kupertino galvenajā mītnē, lai paziņotu detaļas par nākamo iPhone, kas beigu beigās izrādījās iPhone 4S. Vairāk par 1 miljonu 4S modeli tika pārdots pirmajās 24 stundās pēc tā izlaišanas 2011. gada oktobrī. Lielo ražošanas apjomu un augsto cenu dēļ, Apple kļuva par pasaulē lielāko mobilo ierīču pārdevēju pēc tīrajiem ienākumiem 2011. gadā, apsteidzot ilggadējo līderi Nokia, bet tomēr tajā pat gadā to apsteidza Samsung Electronics, kas ir lielākais Android telefonu ražotājs. 2012. gada februārī, ComScore paziņoja, ka 12.4% no ASV lietotajiem telefoniem ir iPhone. 2014. gada septembrī ražošanā tika palaists iPhone 6 un iPhone 6 Plus. Abiem jaunajiem modeļiem ir lielāks ekrāns, nekā iepriekšējam modelim. 2015. gada septembrī ražošanā tika palaists iPhone 6S un iPhone 6S Plus ar 16 GB, 64 GB un 128 GB atmiņu. Jaunais iPhone 6S un iPhone 6S Plus ietver jauno 3D Touch, Live Photos, uzlaboto Touch ID, uzlaboto kameru un uzlaboto bateriju. 2016. gada pavasarī ražošanā tika palaists iPhone SE kurš dizaina ziņā ir līdzīgs iPhone 5S, bet ar vairākiem uzlabojumiem. 2016. gada septembrī ražošanā tika palaists iPhone 7 un iPhone 7 Plus, jaunajiem modeļiem ir uzlabota kamera, jaunas krāsas, viedtālrunis ir kļuvis ūdensizturīgs un viedtālrunim vairāk nav austiņu izeja. Viedtālrunis darbojas ar jauno iOS 10 operētājsistēmu. 2017. gada 12. septembrī Apple oficiāli prezentēja iPhone 8 un 8 Plus, kuriem ir jauns stikla dizains, kameras uzlabojumi, True Tone displejs, bezvadu uzlāde un uzlabota sistēmas veiktspēja. Tā arī prezentēja iPhone X, kuram ir gandrīz bezrāmja dizains, sejas atpazīšanas funkcija ar nosaukumu "Face ID" ar sejas izsekošanu, ko izmanto Animojis, OLED ekrāns ar augstāko pikseļu blīvumu iPhone tālrunī, jauns telefoto objektīvs, kas darbojas. labākas vāja apgaismojuma apstākļos un uzlabotas AR kameras.[54] 2018. gada 12. septembrī Apple oficiāli prezentēja iPhone XS, XS Max un XR Stīva Džobsa teātrī Apple Parkā. XS un XS Max ir uzlabots Super Retina displejs ar Dolby Vision un HDR10 atbalstu ar XS Max ar lielāku 6,5 collu (170 mm) displeju, uzlabotas kameras ar Smart HDR un A12 Bionic mikroshēmu. IPhone XS un XS Max ir IP68 ūdens, šķidruma un putekļu izturīgi, kas ļauj ierīces iegremdēt līdz 2 metru dziļumā uz 30 minūtēm, savukārt iPhone XR saglabāja IP67 sertifikātu, kas atrodams pirmās paaudzes iPhone X un. piedāvā arī IPS LCD displeju, nevis OLED displejus, kas atrodami augstākās klases modeļos. IPhone XS/XS Max IP68 sertifikāti tika pārbaudīti, izmantojot dažādus šķidrumus, piemēram, hlorētu ūdeni, sālsūdeni, tēju, vīnu, alu un sulas. Apple arī paziņoja par Apple Watch ceturtās paaudzes Apple Watch Series 4. 2019. gada 10. septembrī Apple oficiāli prezentēja tālruni iPhone 11 Stīva Džobsa teātrī, kā arī iPhone 11 Pro un iPhone 11 Pro Max. Par iPhone 12 mini, iPhone 12, iPhone 12 Pro un Pro Max tika paziņots 2020. gada 13. oktobrī, un tām ir atsvaidzināts dizains, Super Retina XDR displeji visos modeļos, MagSafe bezvadu uzlādes un 5G savienojamība. Par iPhone 13 mini, iPhone 13, iPhone 13 Pro un Pro Max tika paziņots 2021. gada 14. septembrī. Sērijas telefoniem iecirtums ir par 20% mazāks, nekā visiem 12. sērijas modeļiem. Visi 13. sērijas telefoni tika pie A15 Bionic čipiem, jaunām kamerām un baterijām, kā arī ''Cinematic Video'' funkcijas. Pro un Pro Max modeļi atbalstīja līdz 1 terabaitam atmiņas. 9 centimetru (3,5 collu) šķidro kristālu skārienjūtīgais ekrāns ar nesaskrāpējamu stiklu. Skārienjutīgais ekrāns ir izstrādāts vienam pirkstu pieskārienam vai arī vairākiem pirkstu pieskārieniem vienlaicīgi (vairākpieskārienu funkcija). Pirmajām trīs paaudzēm ekrāna izšķirtspēja bija 320 x 480 (HVGA) ar 163 ppi, kamēr ekrāns iPhone 4 un iPhone 4S ir 640 x 960 ar 326ppi. iPhone satur tikai četras līdz piecas fiziskas pogas, atkarībā no modeļa. Vienīgā fiziskā iespēju poga ir novietota tieši zem ekrāna un to sauc par "Mājas pogu" (Home button), jo tā aizver atvērtās lietotnes un pārmet uz sākotnējo izvēlni. Daudzfunkciju gulēt/atmosties (sleep/wake) poga atrodas ierīces augšējā daļā. Tā kalpo kā ierīces ieslēgšanas poga un tā arī kontrolē telefona zvanus. Kad tiek saņemts zvans, nospiežot šo pogu vienreiz tā apklusina zvanu, bet nospiežot divreiz tā atceļ zvanu vai arī to nosūta uz balss pastkastīti. Kreisajā pusē atrodas skaļuma regulējamās pogas. iPhone 4 modelim ir divas atsevišķas apaļas pogas skaļuma palielināšanai un samazināšanai. Iepriekšējiem modeļiem bija divi slēdži, kas bija paslēpti zem viena plastmasas paneļa, ko varēja uzskatīt par vienu vai arī par divām pogām. Tieši virs skaļuma pogām atrodas skaņas noslēgšanas vai ieslēgšanas poga, kuru nospiežot tiek noslēgts zvana signāls, brīdinājuma signāli, īsziņas signāli, lietotņu skaņas, kameras skaņas, telefona nobloķēšanas/atbloķēšanas skaņas, tastatūras skaņas un daudzas citas. Šī poga neatslēdz brīdinājuma signālus piemēram modinātājam. Oriģinālajam iPhone visas pogas izņemto Mājas pogu bija darinātas no plastmasas, bet vēlākos modeļos no dzelzs. Ekrāns reaģē uz trīs sensoriem (iPhone 4 uz četriem sensoriem). Tuvuma sensors atslēdz ekrānu, kad ierīce tiek pietuvināta sejai zvana laikā. Šādā veidā tiek taupīta enerģija un lai pasargātos no nevajadzīgiem pieskārieniem ar lietotāja seju vai ausi. Apkārtējās gaismas sensors pielāgo ekrāna spožumu, lai tiktu taupīta enerģija. Trīs asu akselerometrs nosaka telefona orientāciju telpā un ātri spēj pārslēgt attēlu no portreta uz ainavas izkārtojumu. Attēlu apskate, Internets un mūzikas atskaņotājs atbalsta abas pozīcijas — gan portreta, gan ainavas orientācijas. iPhone attēls netiek apgriezts, ja telefons tiek pagriezts ar kājām gaisā, ka tas ir iespējams iPad, ja vien kādai iPhone lietotnei tas nav ieprogrammēts. 3.0 atjauninājums pievienoja ainavas orientāciju vairākām citām lietotnēm, piemēram, e-pastam. Akselerometru var izmantot arī dažāda veida lietotnēs, visbiežāk spēlēs. iPhone 4 ietver arī žiroskopa sensors, nosakot kā iPhone pārvietojas telpā. iPhone 3GS un iPhone 4 ir iespēja arī izmantot digitālo kompasu. Kopš iPhone 12, visi displeji izmanto Ceramic Shield tehnoloģiju, kas novērš telefona bojāšanos pēc kritiena par 400%, kā arī skrāpējumiem. Kopš iPhone 13, Pro un Pro Max modeļi atsvaidzina ekrānu 120 reizes sekundē (120 Hz). iPhone apakšējā daļā, pa kreisi no doka savienotāja ir skaļrunis un mikrofons — pa labi. Ir arī papildu skaļrunis virs ekrāna, kas kalpo zvanu laikā. iPhone 4 ir arī papildu mikrofons ierīces augšā, kas samazina apkārtējo trokšņu daudzumu. Skaļuma pogas atrodas telefona kreisajā pusē visiem iPhone modeļiem un arī kā virtuāls slīdnis iPod lietotnē. 3.5 mm TRRS austiņu kabelis atrodas ierīces augšgalā kreisajā pusē. Austiņu ieeja oriģinālajam iPhone ir iebūvēta telefona vākā, kas liedz šīs austiņas izmantot uz citām ierīcēm bez speciāla pārveidotāja. Citos modeļos tas tika atcelts. Braucot mašīnās ir iespējams izmantot handsfree tehnoloģiju. Lai gan iPhone ir iespējams pieslēgt citu ražotāju austiņas, Apple piedāvā austiņas ar papildu funkcijām. Pogu, kas atrodas uz austiņām pie mikrofona, ir iespējams izmantot, lai spēlētu vai apturētu mūziku, pārslēgt dziesmas un atbildē uz telefona zvaniem nepieskaroties iPhone. Maza daļa austiņu, kas ir speciāli ražotas iPhone piedāvā šādas iespējas. Tagadējās austiņas piedāvā arī iespēju regulēt skaļumu, kas ir pieejams tikai pēdējos iPhone modeļos. Tas tiek panākts ar ceturto riņķi uz austiņu ieejas. Iebūvētais Bluetooth 2.x+EDR atbalsta bezvadu austiņas. Stereo audio tika pievienots 3.0 atjauninājumā. iPhone neatbalsta multimediju failu apmaiņu starp citām ierīcēm, piemēram, fotogrāfijas, mūziku un video kā citi ar Bluetooth pieejamie telefoni. No iPhone 7. sērijas, visi turpmākie modeļi vairs neiekļāva 3.5 mm austiņu izeju. Kopš tā brīža, lai varētu klausīties mūziku cauri austiņām, vajag izmantot 3.5 mm Apple izejas adapteri. iPhone iebūvēta pārlādējama baterija. Tieši kā iPod, bet nekā citiem tālruņiem bateriju nevar apmainīt pats lietotājs. iPhone ir iespējams uzlādēt, kad tas ir pieslēgts pie datora, līdzīgi kā to dara ar iPod. Alternatīvi, USB uz AC pārveidotāju (vai arī "sienas lādētājs", arī iekļauts) var būt pieslēgts ar kabeli, lai uzlādētu tieši no AC ierīces. Ir pieejami arī dažādu citu veidu lādētāji (mašīnās lādētāji, portatīvie lādētāji, saules lādētāji u.c.). Apple veic dažādas pārbaudes, lai noteiktu baterijas darbības ilgumu. Apple mājaslapa ziņo, ka baterijai vajadzētu uzņemt 80 procentus no oriģinālā daudzuma pēc 400 pilnīgām tālruņa uzlādēm, kas ir tieši tāpat kā iPod. Vecāko modeļu baterijas darbības ilgumu kritizēja vairāki tehnoloģiju žurnālisti, kas izteicās, ka baterijas noturība ir daudz mazāka nekā to apgalvoja Apple. Tika veikts arī pētījums un iPhone 3G baterijas noturība ieguva tikai 2 zvaigznes no 5. Ja baterija nestrādā vai nepārtraukti izlādējas, tālruni ir iespējams nodot Apple, lai to samainītu par brīvu, kamēr vien spēkā vēl ir garantija. Latvijā iPhone garantija ir divi gadi. Kopš 2007. gada jūlija ir pieejami citu ražotāju baterijas labošanas komplekti, par daudz zemākām cenām, nekā to piedāvā pats Apple. Šajā komplektā ietilpst neliels skrūvgriezis un pamācība, bet jaunākos iPod un iPhone modeļos baterija ir pamatīgāk iebūvēta. Tāpēc, lai nomainītu bateriju ir nepieciešams speciāls dzelzs. Viss vieglāk bateriju ir nomainīt iPhone 3G modelim. Oriģinālajam iPhone un iPhone 3G bija iebūvēta 2.0 megapikseļu kamera, kas atrodas tālruņa aizmugurē, lai uzņemtu nekustīgus attēlus. Tai nav pieejama optiskā tālum maiņa, zibspuldze vai autofokuss, un ar šo kameru nevar ierakstīt video (iPhone 3G atbalsta video ierakstīšanu, bet tikai ar trešās personas lietotnēm, kuras ir pieejamas lietotņu veikalā — App Store). 2.0 atjauninājumā tika piedāvāta iespēja bildēm pievienot atrašanās vietu, kur tika uzņemta fotogrāfija. iPhone 3GS bija pieejama 3.2 megapikseļu kamera, kuru ražoja OmniVision, ir pieejams autofokuss, automātiskais baltās krāsas balanss. Ir iespēja arī uzņemt video 640x480 izšķirtspējā ar 30 kadriem sekundē. Pēc video uzņemšanas to ir iespējas rediģēt un augšupielādēt YouTube, MobileMe un uz citiem serveriem. iPhone 4 ir pieejama 5.0 megapikseļu kamera (2592x1936 pikseļi), kas arī atrodas telefona aizmugurē, kamera ir aprīkota ar gaismas sensoru, kas ļauj uzņemt fotogrāfijas tumšās telpās, kā arī ir iebūvēta zibspuldze, kas var degt visu laiku uzņemot video 720p izšķirtspējā, kas ir augsta izšķirtspēja. iPhone 4 ir pieejama arī kamera, kas atrodas tālruņa priekšpusē un spēj uzņemt VGA attēlus, kā arī zemākas izšķirtspējas video. Neatkarīgi no avota, video ir iespējams ievietot lietotāja datorā, pievienot e-pastam un arī (ja iespējams) nosūtīt pa MMS. Video ir iespējams augšupielādēt YouTube pa tiešo no tālruņa. Kamera, kas ir pieejama iPhone 4S ir 8 megapikseļus liela, un ir spējīga uzņemt video 1080p izšķirtspējā. Kameru ir iespējams sākt izmantot arī tad, kad telefons vēl ir nobloķēts un fotogrāfiju tagad ir iespējams uzņemt nospiežot skaļuma palielināšanas pogu. Iebūvētais žiroskops spēj nostabilizēt kameru, kamēr tiek uzņemti video. Beta kods, ko ieguva no iOS 5 liek manīt, ka nākamajā atjauninājumā būs iespējams uzņemt panorāmas foto. Bet kopš 2015. gada, visi turpmākie iPhone izmanto 12 megapikseļu kameru. No iPhone 7 Plus, Apple sāk izmantot 12 MP 2x palielinājuma kameru. Kopš iPhone 11 Pro, visi turpmākie Pro un Pro Max modeļi izmanto arī trešo — 12MP 0,5x ultraplato kameru. iPhone no sākuma tika izlaists ar divu veidu iebūvētajām atmiņām: 4 GB vai 8 GB. 2007. gada 5. septembrī Apple atcēla 4 GB modeļus. 2008. gada 5. februārī Apple pievienoja 16 GB modeli. iPhone 3G bija pieejams ar 16 GB un 8GB atmiņu. iPhone 3GS bija pieejams ar 16 GB un 32 GB atmiņu un joprojām ir pieejams šis modelis ar 8GB atmiņu. iPhone 4 ir pieejams ar 16 GB un 32 GB atmiņu un arī ar nesen izlaisto 8 GB atmiņu, kas pašreiz tiek pārdoti kopā ar iPhone 4S ar pazeminātu cenu. iPhone 4 ir pieejami trīs atmiņu varianti: 16 GB, 32 GB un 64 GB. Visi dati tiek saglabāti iebūvētā cietajā diskā; iPhone nav iespējams pievienot cita veida atmiņas, piemēram, atmiņas kartes. GSM iPhone modeļi izmanto SIM kartes, lai identificētu paši sevi GSM tīklā. SIM karte tiek uzlikta uz nelielas paplātes, kura tālāk tiek ievietota telefonā. SIM karti ir iespējams izņemt ar speciālu rīku. Vairumā valstu, iPhone tiek pārdots ar slēgto SIM karti, kas aizliedz iPhone lietot ar citu operatoru SIM kartēm. iPhone 4 GSM modelis ir aprīkots ar MicroSIM karti, kura tiek ievietot telefona labajā sānā, nevis kā tas bija agrākiem modeļiem telefona augšā. CDMA iPhone modeļi, kā jau visi CDMA telefoni, neizmanto SIM karti. iPhone 13 Pro un Pro Max bija pirmie modeļi, kas atbalstīja 1 terabaitu atmiņas. Visiem iPhone modeļiem līdzi nāk rakstiska pamācība un USB kabelis. iPhone 3G nāca arī līdzi audums ekrāna notīrīšanai. Oriģinālajam iPhone līdzi nāca stereo austiņas (austiņas un mikrofons) un plastmasas turētājs, kas ļāva iPhone turēt stāvus kamēr tas tika lādēts vai arī notika sinhronizācija. iPhone 3G bija pieejami līdzīgi piederumi plus SIM kartes izņemšanas rīks. iPhone 3GS ir pieejams SIM kartes izņemšanas rīks un uzlabotas austiņas, kurām klāt nāk skaļuma regulējamās pogas (nevar darboties uz iepriekšējiem iPhone modeļiem. iPhone 3G un 3GS ir iespējams pievienot vienam dokam, pārdoti atsevišķi, bet nav savienojami ar oriģinālā iPhone doku. Visām versijām līdzi nāk USB vads, pārveidotājs ar kuru var uzlādēt telefonu pieslēdzot kontaktligzdai. Kopš iPhone 12, turpmākie telefoni nenāca ar uzlādes adapteri. iPhone, iPod un iPad darbojas ar pazīstamo operētājsistēmu iOS (iepriekš dēvēts par iPhone OS). Tās principi ir ņemti no Mac OS X. Operētājsistēma aizņem mazāk par vienu gigabaitu. Šī operētājsistēma atbalsta lietotnes no Apple un arī no trešās personas izstrādātājiem. Lietotnes nevar tieši nokopēt no Mac OS X, bet tās ir jāpārraksta, lai tās būtu saderīgas ar iOS. Kā iPod, tā arī iPhone vada no iTunes. Vecākā versija ko drīkst izmantot ir 7.3 vai jaunāka, kuru ir iespējams izmantot Mac OS X 10.3.9 versijā vai jaunākā un 32-bitu Windows XP vai Vista. 7.6 iTunes atjauninājums ļāva to izmantot uz 64-bitu XP vai Vista. Apple iPhone viedtālrunim piedāvā bezmaksas atjauninājumus caur iTunes un galvenie atjauninājumi vēsturiski parasti saistās ar jauna telefona pārdošanu. Šādi atjauninājumi nereti pieprasa jaunākās iTunes versijas, piemēram, 3.0 atjauninājumam bija nepieciešams iTunes 8.2, bet iTunes sistēmas prasības paliek tādas pašas. Atjauninājumi iekļauj gan aizsardzību gan jaunus papildinājumus. Piemēram, iPhone 3G lietotājiem bieži pārtrūka zvans, bet iznākot atjauninājumam šī problēma tika novērsta. 3.1 versijai bija nepieciešams iTunes 9.0 un iOS 4 bija nepieciešams iTunes 9.2. iTunes 10.5, kas nepieciešams iOS 5, tagadējā iTunes versija, nepieciešams Mac OS X 10.5.8 vai Leopard uz G4 vai G5 datoriem, kuriem procesors ir vismaz 800 MHz liels; versijas 10.3 un 10.4 un 10.5-10.5.7 vairs nav pieejamas. iPhone var darboties kā video kamera (video ieraksts nav standarta funkciju, līdz iPhone 3GS tika izlaists), var nosūtīt un saņemt teksta un multimediju īsziņas un videozvanus, var tikt izmantots kā pārnēsājams mūzikas atskaņotājs un Interneta klientu e-pastu un Interneta pārlūkošanas iespējas, izmantojot gan Wi-Fi un 3G savienojumus. Lietotāja saskarne ir veidota ap ierīces vairākpunktu skārienjūtīgo ekrānu, tostarp iekļaujot sevī virtuālo tastatūru, fizisko taustiņu vietā. iPhone ir balstīts uz trešās puses, kā arī Apple piedāvātajām lietotnēm, kuras ir pieejama tā dēvētajā Lietotņu veikalā (angļu: App Store), kas savu darbu uzsākta 2008. gada vidū, un kurā pašlaik ir vairāk nekā 350 000 dažādu lietotņu. Šīs lietotnes pilda ļoti dažādas funkcijas, tostarp dažāda līmeņa un sarežģītības spēļu iespējas, atgādinājumus, GPS navigāciju, sociālo tīklu piekļuvi, kā arī reklāmu televīzijas šoviem, mākslas filmām un slavenībām. Apple Inc. Viedtālrunis Mobilās lietotnes Apple unveils iPhone Arhivēts 2008. gada 15. aprīlī, Wayback Machine vietnē., macworld.com 09.01.2007. (angliski) Latvijā sāk iPhone tirdzniecību, tvnet.lv, 26.09.2008. LMT sāk "iPhone" tirdzniecību, financenet.lv 26.09.2008. Peter Cohen. «Macworld Expo Keynote Live Update». Macworld, 2007. gada 9. janvāris. Arhivēts no oriģināla, laiks: 2007. gada 27. Janvāris. Skatīts: 2007. gada 1. februārī. Eldar Murtazin. «Apple's Phone: From 1980s' Sketches to iPhone. Part 3». Mobile-review, 2010. gada 20. jūnijs. Skatīts: 2011. gada 27. marts. «The Untold Story: How the iPhone Blew Up the Wireless Industry». Wired. 2008. gada 9. janvāris. «Apple Inc. Q3 2007 Unaudited Summary Data» (PDF). Apple. 2007. gada 25. jūlijs. Arhivēts no oriģināla, laiks: 2008. gada 29. maijā. Skatīts: 2008. gada 6. jūnijs. Consists of iPhones and Apple-branded and third-party iPhone accessories. Sam Costello. «Initial iPhone 3G Country Availability List». about.com. Arhivēts no oriģināla, laiks: 2012. gada 5. jūnijā. Skatīts: 2009. gada 11. janvāris. iPhone — Learn about apps available on the App Store, apple.com, (angliski) iPhone oficiālā mājaslapa Tehniskās specifikācijas (visi modeļi) Video, kurā Stīvs Džobss prezentē iPhone, izstādē Macworld 2007 Dinamisks Apple tālruņa patentu saraksts