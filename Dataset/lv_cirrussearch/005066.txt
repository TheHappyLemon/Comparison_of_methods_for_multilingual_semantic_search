1992. gada ziemas olimpiskās spēles bija sešpadsmitās ziemas olimpiskās spēles. Tās no 1992. gada 8. februāra līdz 23. februārim notika Albērvilā, Francijā. Oficiāli spēles atklāja Francijas prezidents Fransuā Miterāns. Šīs bija pēdējās ziemas olimpiskās spēles, kas notiek vienā gadā ar vasaras olimpiskajām spēlēm. Tāpat 1992. gadā pirmoreiz vienā pilsētā norisinājās Ziemas Paraolimpiskās spēles un ziemas olimpiskās spēles. Albērvilas olimpiskajās spēlēs piedalījās 64 valstis, kuras pārstāvēja 1801 sportists. Kopumā tika sadalīti 57 medaļu komplekti 7 sporta veidos. Latvijai Albērvilas olimpiskās spēles bija pirmās pēc neatkarības atgūšanas. Šajās olimpiskajās spēlēs Latviju pārstāvēja 23 sportisti. Albērvila par 16. ziemas olimpisko spēļu mājvietu tika izvēlēta 1985. gadā Starptautiskās Olimpiskās komitejas sesijas laikā. Albērvila par spēļu rīkošanu apsteidza Ankoridžu (ASV), Berhtesgādenu (Vācija), Kortīnu d'Ampeco (Itālija), Lillehammeri (Norvēģija), Fālunu (Zviedrija) un Sofiju (Bulgārija). Pamatraksts: 1992. gada ziemas olimpisko spēļu medaļu tabula Medaļas izcīnīja 20 valstu sportisti, no kurām 14 valstis ieguva vismaz vienu zelta medaļu.      Mājinieki Albērvilas ziemas olimpiskajās spēlēs 23 Latvijas komandas pārstāvji piedalījās kamaniņu sportā, bobslejā, biatlonā, distanču slēpošanā, daiļslidošanā un frīstailā. Augstākās vietas ieguva kamaniņu braucēji Anna Orlova - 11. vietu un Aivars Polis/Roberts Suharevs - 11. vietu. 1992. gada vasaras olimpiskās spēles Olimpiskās spēles Ziemas olimpiskās spēles Starptautiskās Olimpiskās komitejas valstu un teritoriju kodi Francijā notikušās olimpiskās spēles: 1900. gada vasaras olimpiskās spēles — Parīze 1924. gada vasaras olimpiskās spēles — Parīze 1924. gada ziemas olimpiskās spēles — Šamonī 1968. gada ziemas olimpiskās spēles — Grenoble 1992. gada ziemas olimpiskās spēles — Albērvila SOK jumtalapa par Albērvilas olimpiskajām spēlēm (angliski) Sports-Reference profils (angliski) Olimpisko spēļu programma (angliski) Oficiālie rezultāti (angliski)