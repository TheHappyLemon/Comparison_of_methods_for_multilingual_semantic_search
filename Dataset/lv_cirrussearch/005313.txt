Cosmos bija Latvijas vokālā grupa, kas izpildīja dziesmas a capella, t.i. bez pavadošiem mūzikas instrumentiem. 2004. gadā grupa izcīnīja 1. vietu konkursā "Jaunais vilnis" Jūrmalā. 2006. gadā grupa Cosmos pārstāvēja Latviju Eirovīzijas konkursā, iegūstot finālā 16. vietu no 24. Grupā Cosmos dziedāja un darbojās Jānis Šipkēvics (kontrtenors), Andris Sējāns (kontrtenors), Juris Lisenko (tenors), Jānis Ozols (baritons), Jānis Strazdiņš (bass) un ritma funkcijas pildīja Reinis Sējāns (bītbokss). Cosmos ir uzstājušies kopā ar tādu mūzikas leģendu kā Bobiju Makferinu un piedalījušies festivālā Rīgas Ritmi programmā showcase, kur demonstrēja savas spējas un izpildīja gan daudzas iepriekš dzirdētas dziesmas, gan arī dziesmas no pēdējiem albumiem "Тетради любви" un "Ticu un viss". Pēc Reiņa Sējāna ierosmes 2019. gadā Cosmos apvienojās, lai ierakstītu dziesmu "Izlūki" filmai Dvēseļu putenis. Gatavojoties dziesmas izpildei grupa arī piedalījās izrakumos un karavīru pārapbedīšanas pasākumā Silenieku brāļu kapos. "Cosmos" (2003) "Pa un par" (2005) "Тетради любви" (2005) "Ticu un viss" (2005) "Turbulence" (2008) "Pasaki man un tev" (2009) Instrumenti (grupa) «Noskaties! 'Cosmos' dalībnieki apvienojas, lai ierakstītu strēlnieku dziesmu 'Izlūki'». 18.11.2019. Skatīts: 05.10.2020.