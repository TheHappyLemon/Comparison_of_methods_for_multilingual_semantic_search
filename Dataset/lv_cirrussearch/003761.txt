Aminospirti ir alifātiski savienojumi, kas satur aminogrupu (-NH2) un hidroksilgrupu (-OH). Aminogrupa un hidroksilgrupa parasti atrodas pie dažādiem oglekļa atomiem. Aminospirti ir bāziskas vielas ar augstu kušanas temperatūru. Aminospirtus iegūst amonjakam vai amīniem reaģējot ar alkēnu oksīdiem vai halogēnspirtiem. Praktiska nozīme ir etanolamīnam. Aminospirtu atvasinājumi ir daži alkaloīdi (efedrīns) un hormons adrenalīns.