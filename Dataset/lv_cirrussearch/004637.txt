Valentīns Bondarenko (krievu: Валентин Васильевич Бондаренко; dzimis 1937. gada 16. februārī, miris 1961. gada 23. martā) bija PSRS kosmonauts, lidotājs. Gāja bojā treniņu laikā. Bondarenko 1960. gadā iekļuva pirmajā PSRS kosmonautu grupā, kas gatavojās lidojumiem ar kosmosa kuģi Vostok. Pastāv sazvērestības teorija, ka kosmosā viņš ir bijis pirms Jurija Gagarina. Viņš mira lidojuma laikā, tāpēc Padomju Savienība izgrieza visas viņa fotogrāfijas, un izlikās, ka puisis nav dzīvojis. 1961. gada 23. martā Valentīns Bondarenko pavadīja desmito dienu barokamerā vienatnē pazeminātā spiedienā. Pēc medicīnisko pārbaužu pabeigšanas viņš no sava ķermeņa noņēma sensorus, ar vatē samērcētu spirtu notīrīja vietas, kur bija sensori. Viņš neuzmanīgi nometa vati, kura uzkrita uz elektroplītiņas nokaitētās spirāles un uzliesmoja. Kameras tīra skābekļa atmosfērā izcēlās ugunsgrēks. Spiediena atšķirību dēļ nevarēja ātri atvērt lūku. Kad to atvēra, Bondarenko bija vēl dzīvs. Viņu nogādāja uz Botkina slimnīcu, bet pēc astoņām stundām viņš mira. Informācija par Bondarenko bojāeju tajā laikā netika publiskota. 1980. gadā šīs katastrofas detaļas parādījās Rietumos, un tikai 1986. gadā PSRS avīze Isvestija publicēja zinātnes publicista Jaroslava Golovanova rakstu, kurā detalizēti bija aprakstīta Bondarenko bojāeja. Valentīns Bondarenko apglabāts Harkivā. Viņa vārdā nosaukts krāteris uz Mēness. Bondarenko biogrāfija (krieviski) Kosmonauts Nr.1, Jaroslavs Golovanovs (krieviski)