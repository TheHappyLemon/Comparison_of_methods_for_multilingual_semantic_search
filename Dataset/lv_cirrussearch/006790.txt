Touršhavna (Tórshavn) ir Fēru Salu galvaspilsēta un lielākā tās pilsēta. Pilsēta atrodas Streimojas salas dienvidu daļā. Pilsētas ziemeļrietumos daļā atrodas 347 metrus augstais Hūsarejns (Húsareyn) un dienvidrietumos: 350 metrus augstais Čirčuberejns (Kirkjubøreyn). Touršhavnā dzīvo apmēram 14 001 iedzivotāji (2022. gada dati). Touršhavna kļuva par monopola tirdzniecības vietu, tādējādi tā kļuva par vienīgo legālo vietu, kur salas iedzivotāji varēja iepirkties. 1856. gadā tirdzniecības monopols tika atcelts un salās uzsākās brīva tirdzniecība. Pilsēta kopš 20. gadsimta vidus ir strauji attīstījusies, tā kļūstot par Fēru Salu administratīvo, saimniecisko un kultūras centru. Pilsētā ir bāzēti vairāki Fēru Salu Premjerlīgas klubi futbolā, kā arī vairāki rokasbumbas un viens volejbola klubs. Kopš 1983. gada pilsētā notiek džeza festivāls. Pilsētas apskates objektu vidū var minēt Tinganesas pussalu ar premjerministra rezidenci, Touršhavnas katedrāli, Skansina cietoksni. Šeit atrodas Fēru Salu Nacionālais muzejs un Fēru Salu Mākslas muzejs, kā arī Fēru Salu Ziemeļu māja. Vikikrātuvē par šo tēmu ir pieejami multivides faili. Skatīt: Touršhavna. Encyclopædia Britannica raksts (angliski) Pilsētas mājaslapa (angliski)