Pundurlamantīns (Trichechus pygmaeus) ir saldūdenī dzīvojošs sirēnu kārtas (Sirenia) zīdītājs, kas pieder lamantīnu dzimtai (Trichechidae). Ne visi zinātnieki piekrīt hipotēzei, ka pundurlamantīns ir atsevišķa suga. Oficiālajos sarakstos pundurlamantīns netiek atzīts par jaunu sugu. Pundurlamantīns dzīvo tikai Aripuanas upē Brazīlijā, kas ir Amazones pieteka. Upe ir sekla, ar strauju tecējumu. Marks van Rosmalens, kas uzskata, ka pundurlamantīns ir jauna suga, uzsver tieši šo atšķirību, jo Amazones lamantīnam patīk dziļāki un lēnāki ūdeņi. Arī augi atšķiras, kas aug lēnos ūdeņos un kas aug straujās straumēs. Pundurlamantīns ir apmēram 1,3 metrus garš un sver 60 kg. Tas ir vismazākais lamantīns visā sirēnu kārtā. Pundurlamantīna ādas krāsa ir ļoti tumša, bet tā vēders ir balts. Pat ja pundurlamantīns ir atsevišķa suga, tas ir atdalījies no Amazones lamantīna ne senāk kā pirms 485 000 gadiem. DNS pētījumos neparādās nekādas ģenētiskās atšķirības, tādēļ lielākā daļa zinātnieku uzskata, ka pundurlamantīns ir nenobriedis Amazones lamantīns. Tomēr Marks van Rosmalens apšauba šo hipotēzi, iebilstot, ka šāda izmēra Amazones lamantīns joprojām uzturas kopā ar māti, un tiek barots ar pienu. Mazulis nespētu iztikt tikai no ūdensaugiem un drīz vien nomirtu. «Marc van Roosmalen, New Species, Dwarf Manatee, Amazon Association for the Preservation of Nature». Arhivēts no oriģināla, laiks: 2009. gada 23. februārī. Skatīts: 2009. gada 23. februārī. Interview with Marc van Roosmalen Manatee Brain Trials of a Primatologist Arhivēts 2009. gada 14. oktobrī, at the Portuguese Web Archive A new small manatee Multiple new species of large, living mammal Arhivēts 2007. gada 18. jūlijā, Wayback Machine vietnē.