Šis raksts ir par Aragonas karali. Par citām jēdziena Alfonso II nozīmēm skatīt nozīmju atdalīšanas lapu. Alfonso II Tikumīgais (spāņu - Alfonso II de Aragón, kataloniešu - Alfonso II el Casto) (dzimis 1157. gadā Ueskā, Aragonā, miris 1195. gada 26. aprīlī Perpiņānā) - pirmais Aragonas karalistes karalis (1164-1196) no Barseloniešu dinastijas, Barselonas grāfs (1162-1196) un Provansas grāfs (1181-1185). Saukts par "Tikumīgo", vai "Trubadūru". Barselonas grāfa Ramona Berenguera IV un Aragonas karalienes Petronilas dēls. Lielāko dzīves daļu bija Kastīlijas karalistes karaļa Alfonso VIII sabiedrotais cīņās ar Navarru un musulmaņu valstīm dienvidos. Bija pazīstams trubadūrs un Anglijas Karalistes karaļa Ričarda Lauvassirds tuvs draugs. Alfonso II laikā savu apogeju sasniedza kataloniešu ietekme uz ziemeļiem no Pirenejiem.