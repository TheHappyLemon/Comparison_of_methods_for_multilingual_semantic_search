Imants Bleidelis (dzimis 1975. gada 16. augustā) ir bijušais Latvijas futbola pussargs. Imants Bleidelis Latvijas izlasē ir aizvadījis 106 spēles, ieņemot otro vietu Latvijas izlasē pēc aizvadīto spēļu skaita, kā arī guvis 10 vārtus. Latvijas izlasē Bleidelis debitēja 19 gadu vecumā 1995. gadā spēlē pret Igaunijas izlasi. Kopš tā laika Bleidelis bija pastāvīgs Latvijas futbola izlases pamatsastāva labās malas pussargs, kurš vienmēr izcēlies ar savu lielo ātrumu. Latvijas izlases sastāvā spēlējis arī 2004. gada Eiropas čempionātā Portugālē. Savu simto spēli izlasē Bleidelis aizvadīja 2007. gada 2. jūnijā pret Spānijas izlasi. Savu futbolista karjeru uzsācis Skonto FC, kurā arī spēlēja, līdz 2000. gadā pārcēlās uz Anglijas Premjerlīgas klubu Southampton F.C., kurā jau spēlēja cits Latvijas izlases futbolists Marians Pahars. Bleidelim tā arī neizdevās nostiprināties Southampton sastāvā, trīs klubā pavadīto gadu laikā viņš Premjerlīgā aizvadīja tikai 2 spēles, vairāk spēlējot dublieru komandā. Par spīti spēļu prakses trūkumam, Bleideli turpināja aicināt uz Latvijas izlasi. 2003. gadā viņam beidzās līgums ar Southampton F.C. un viņš pārgāja uz Dānijas komandu Viborg FF, kurā aizvadīja trīs diezgan veiksmīgas sezonas. No 2005. līdz 2006. gadam Bleidelis spēlēja Austrijas klubā Grazer AK, bet 2006. gada vasarā atgriezās Latvijā, kur spēlēja FK Jūrmala sastāvā. 2007. gada vasarā pievienojās FHK Liepājas Metalurgs. 2008. gadā sakarā ar komandas neveiksmīgo sniegumu, klubs lauza ar viņu līgumu. Pēc šīs sezonas Bleidelis karjeru beidza. Šobrīd strādā Jūrmala-VV par bērnu futbola treneri. Tiesa noraidījusi Bleideļa un Mihaļčuka prasību pret Liepājas Metalurgu Arhivēts 2009. gada 8. martā, Wayback Machine vietnē., BNS «Bleidelis: "Andrejevā esmu vīlies"». Arhivēts no oriģināla, laiks: 2009. gada 25. jūlijā. Skatīts: 2009. gada 23. jūlijā. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)