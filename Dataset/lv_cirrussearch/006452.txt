Leons Batista Alberti (itāļu: Leon Battista Alberti, dzimis 1404. gada 18. februārī, miris 1472. gada 25. aprīlī) bija Renesanses laika itāliešu enciklopēdists. Gleznotājs, dzejnieks, valodnieks, arhitekts, mūziķis, filozofs un kriptogrāfs. Dzimis Florences tirgotāju ģimenē Dženovā, kur tēvs no Florences politisku iemeslu dēļ bija izsūtīts. Studējis Boloņas Universitātē. Savā darbā De pictura (1435) pirmoreiz zinātniski pētīja perspektīvas izmantošanu glezniecībā. Tiek uzskatīts par vienu no pirmajiem ērģelniekiem. Kriptogrāfijā Alberti ir polialfabētiskā šifra (Polyalphabetic cipher) izgudrotājs. Plānojis baznīcas un pilis Romā, Mantujā, Rimini un Florencē. Radījis jaunus nocietinājumu veidus. Sarakstījis lugas, filozofiskus un reliģiskus traktātus. Pirmās itāļu valodas gramatikas autors. Vikikrātuvē par šo tēmu ir pieejami multivides faili. Skatīt: Leons Batista Alberti. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Katoļu enciklopēdijas raksts (angliski) Renesanses filozofijas enciklopēdijas raksts (angliski) Enciklopēdijas Krugosvet raksts (krieviski)