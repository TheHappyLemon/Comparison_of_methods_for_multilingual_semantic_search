Mariner 8 uzdevums, kopā ar otro aparātu Mariner 9 bija ieiet orbītā ap Marsu un iegūt virsmas fotogrāfijas, taču 265 sekundes pēc starta, kad tika iedarbināts Centaur ņesējraķetes dzinējs, nesējraķete sāka rotēt ap savu asi un vēl pēc 100 sekundēm Centaur pakāpe tika atslēgta, jo rotācijas dēļ bija iztērēta degviela un orbītu sasniegt nebija iespējams. Mariner 8 atdalījās no nesējraķetes, taču aparāts pēc tam nokrita Atlantijas okeānā 560 kilometrus uz ziemeļiem no Puertoriko. Sākumā par avārijas vaininieku tika uzskatīta borta vadības sistēma, jo problēmas ar lidojumu sākās tieši tajā brīdī, kad pēc plāna bija jāsāk darboties aparāta vadības sistēmā, taču vēlāk, izmeklēšanas laikā tika noskaidrots ka kļūmi izraisīja defektīva mikroshēmas plate aparāta žiroskopa sistēmā.