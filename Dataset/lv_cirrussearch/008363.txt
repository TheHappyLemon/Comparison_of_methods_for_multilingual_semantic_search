Janezs Janša (Janez Janša, dzimis Ivans Janša (Ivan Janša) 1958. gada 17. septembrī Ļubļanā) ir slovēņu politiķis, trīs reizes bijis Slovēnijas premjerministrs. Slovēnijas Demokrātiskās partijas (Slovenska demokratska stranka) līderis. Studējis militārās zinības. Kopš 1980. gadu vidus rakstos kritizēja Dienvidslāvijas Tautas armiju. 1988. gadā tiesāts it kā par militāro noslēpumu izpaušanu. Desmitdienu kara laikā bija Slovēnijas aizsardzības ministrs. Slovēnijas premjerministra amatu ieņēma no 2004. līdz 2008. gadam, no 2012. līdz 2013. un no 2020. līdz 2022. gadam. Vikikrātuvē par šo tēmu ir pieejami multivides faili. Skatīt: Janezs Janša. Encyclopædia Britannica raksts (angliski) Brockhaus Enzyklopädie raksts (vāciski)