Žukovkas rajons (krievu: Жуковский район) ir administratīvā iedalījuma vienība Krievijā, Brjanskas apgabala ziemeļos. Tas robežojas ar Dubrovkas rajonu rietumos, Rogņedinas rajonu ziemeļos, Kļetņas rajonu dienvidrietumos, Žirjatinas rajonu dienvidos, Brjanskas rajonu dienvidaustrumos un Djatkovas rajonu ziemeļaustrumos. Rajona administratīvais centrs ir Žukovka. Galvenās upes ir Desna un tās kreisa pieteka Vetma. Apmēram puse no rajona platības aizņemta ar mežiem. Rajons tika izveidots 1929. gadā. Līdz 1937. gadam Žukovkas rajons bija Rietumu apgabalā, 1937.-1944. gados — Orlas apgabalā, kopš 1944. — Brjanskas apgabalā. Pēc mūsdienu teritoriālā iedalījuma, Žukovkas rajonā ir 1 pilsētas pašvaldība un 9 lauku pašvaldības. Ovstuga — vēsturiskais ciems ar Fjodora Tjutčeva sētu un muzeju. Vščiža — sena Krievzemes pilsēta, līdz 1238 g. — kņazistes galvaspilsēta (tagad ciems).