Nāzims Hikmets Rans (Nâzım Hikmet Ran; dzimis 1901. gada 20. novembrī Selanikā, miris 1963. gada 3. jūnijā Maskavā) bija turku dzejnieks un dramaturgs, komunists. 1921. gadā iestājies Turcijas Komunistiskajā partijā. No 1922. līdz 1925. gadam dzīvoja PSRS. Pēc atgriešanās Turcijā vairāk kā 12 gadus pavadīja Turcijas cietumos, līdz 1951. gadā pēc oficiālās versijas "aizbēga" uz PSRS. Līdz savai nāvei 1963. gadā dzīvoja PSRS, kur varas iestādes izmantoja viņu propagandas nolūkiem. Ietekmējies no Majakovska un krievu futūristiem, ieviesa brīvo pantu turku dzejā.