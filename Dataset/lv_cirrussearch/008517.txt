Gunārs Piesis (dzimis 1931. gada 19. jūlijā, miris 1996. gada 9. februārī) bija latviešu kinorežisors un kinoscenārists. Gunārs Piesis dzimis 1931. gada 19. jūlijā, Rīgā. Pēc vidusskolas beigšanas Rīgā, devies uz Maskavu un iestājies Vissavienības valsts kinematogrāfijas institūtā režisoru fakultātē, kuru absolvējis 1962. gadā. Pēc mācībām uzsāka darbu Rīgas Kinostudijā. Pēc debijas aktierfilmas "Kārkli pelēkie zied" (1961) iznīcinošas oficiālās kritikas Piesis pievērsās kinožurnāliem kā kinodokumentālists un sižetu autors. Izcilākie dokumentālie darbi ir "Zemes atmiņa", "Svjatoslavs Rihters" un krāšņā "Rīgas parki". Gunārs Piesis pie spēlfilmu režijas atgriezās 1971. gadā, kad uzņēma filmu "Nāves ēnā". Filma guva pozitīvas atsauksmes. Piesis pievērsās literāro darbu, pasaku un dabas filmu ekranizācijām. Viņš bija arī vairāku savu filmu scenāriju autors. Spēlfilma "Pūt, vējiņi!", kas uzņemta pēc Raiņa dzejas lugas motīviem, kļuva par Vissavienības festivāla laureātu 1974. gadā, bet jauniešu drāma "Tavs dēls" — 1979. gadā. Īpaši veiksmīga bija Annas Brigaderes pasaku lugas "Sprīdītis" ekranizācija. Šis kopdarbs ar Čehoslovākijas Barrandov Studio ieguva apbalvojumus bērnu filmu festivālā Tallinā un Vissavienības kinofestivālā Tbilisi (abas 1987. gadā), kā arī Starptautiskajā bērnu un jauniešu filmu festivālā Buenosairesā (1988). 1990. gadā, kad Rīgas Kinostudijas darbība tika pārstrukturēta, aizgāja no darba. Miris Rīgā, 1996. gadā. Apbedīts Raiņa kapos. Spēlfilmas 1961 — "Kārkli pelēkie zied" 1963 — "Nekur vairs nav jāiet" 1971 — "Nāves ēnā" 1973 — "Pūt, vējiņi!" 1978 — "Tavs dēls" 1981 — "Laikmetu griežos" 1985 — "Sprīdītis" 1990 — "Maija un Paija" Dokumentālās filmas 1964 — "Pakāpeniska meža ciršana" 1965 — "Zemes atmiņa" 1969 — "Ceturtie starptautiskie studentu ..." 1969 — "Rīgas parki" Pasūtījuma filmas 1966 — "Svjatoslavs Rihters" 1967 — "Jaunatne un mūzika" 1969 — "Studenti" Kinohronika 1995 — "Māksla Nr.1" 1978 — "Vīru spēles brīvā dabā" 1981 — "Spēle" 1965 — "Zemes atmiņa" 1966 — "Svjatoslavs Rihters" 1967 — "Jaunatne un mūzika" 1969 — "Ceturtie starptautiskie studentu ..." 1969 — "Rīgas parki" 1969 — "Studenti" 1974 — "Pūt, vējiņi!" 1981 — "Laikmetu griežos" 1985 — "Sprīdītis" 1971 — "Nāves ēnā" 1978 — "Tavs dēls" Latvijas Enciklopēdija. Rīga. SIA "Valērija Belokoņa izdevniecība". — 2007. g. ISBN 9984-9482-0-X. Kino Muzejs[novecojusi saite] Gunārs Piesis filmas.lv IMDb profils (angliski) AllMovie profils (angliski)